<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>晏子春秋_07章 外篇(上)</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/zhuzibaijia/yanzichunqiu/">晏子春秋</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'>主页</a> > <a href='https://aaoe.github.io/classic/'>诸子百家</a> > <a href='https://aaoe.github.io/zhuzibaijia/'>诸子百家</a> > <a href='https://aaoe.github.io/zhuzibaijia/yanzichunqiu/'>晏子春秋</a> > </div>
<div class="kind">
  <h1 class="h11">07章 外篇(上)</h1>
</div>
<ul class="pagelist" id="pagelist">
  <span class="todown1"><a href='https://aaoe.github.io/zhuzibaijia/yanzichunqiu/35199.html' class='pagedaohang'>【上一篇】<i>:08卷 外篇(下)</i></a></span><span class="tomenu"><a href="https://aaoe.github.io/zhuzibaijia/yanzichunqiu/" title="晏子春秋" class="returnIndex">【回目录】</a>
</span><span class="toup1"><a href='https://aaoe.github.io/zhuzibaijia/yanzichunqiu/35197.html' class='pagedaohang'>【下一篇】<i>：06卷 内篇杂(下)</i></a></span>
</ul>
<div class="articleContent" id="articleContent"> <p>景公饮酒命晏子去礼晏子谏第一</p>
<p>景公饮酒数日而乐，释衣冠，自鼓缶，谓左右曰：&ldquo;仁人亦乐是夫？&rdquo;</p>
<p>梁丘据对曰： &ldquo;仁人之耳目，亦犹人也，夫奚为独不乐此也？&rdquo;</p>
<p>公曰：&ldquo;趣驾迎晏子。&rdquo;</p>
<p>晏子朝服以至，受觞再拜。</p>
<p>公曰：&ldquo;寡人甚乐此乐，欲与夫子共之，请去礼。&rdquo;</p>
<p>晏子对曰：&ldquo;君之言过矣！群臣皆欲去礼以事君，婴恐君子之不欲也。今齐国五尺之童子，力皆过婴，又能胜君，然而不敢乱者，畏礼也。上若无礼，无以使其下；下若无礼，无以事其上。夫麋鹿维无礼，故父子同麀，人之所以贵于禽兽者，以有礼也。婴闻之，人君无礼，无以临其邦；大夫无礼，官吏不恭；父子无礼，其家必凶；兄弟无礼，不能久同。诗曰：&lsquo;人而无礼，胡不遄死。&rsquo;故礼不可去也。&rdquo;</p>
<p>公曰：&ldquo;寡人不敏无良，左右婬蛊寡人，以至于此，请杀之。&rdquo;</p>
<p>晏子曰：&ldquo;左右何罪？君若无礼，则好礼者去，无礼者至；君若好礼，则有礼者至，无礼者去。&rdquo;</p>
<p>公曰：&ldquo;善。请易衣革冠，更受命。&rdquo;</p>
<p>晏子避走，立乎门外。公令人粪洒改席，召衣冠以迎晏子。晏子入门，三让，升阶，用三献焉；嗛酒尝膳，再拜，告餍而出。</p>
<p>公下拜，送之门，反，命撤酒去乐，曰：&ldquo;吾以彰晏子之教也。&rdquo;</p>
<p>景公置酒泰山四望而泣晏子谏第二</p>
<p>景公置酒于泰山之陽，酒酣，公四望其地，喟然叹，泣数行而下，曰：&ldquo;寡人将去此堂堂国者而死乎！&rdquo;</p>
<p>左右佐哀而泣者三人，曰：&ldquo;吾细人也，犹将难死，而况公乎！弃是国也而死，其孰可为乎！&rdquo;</p>
<p>晏子独搏其髀，仰天而大笑曰：&ldquo;乐哉！今日之饮也。&rdquo;</p>
<p>公怫然怒曰：&ldquo;寡人有哀，子独大笑，何也？&rdquo;</p>
<p>晏子对曰：&ldquo;今日见怯君一，谀臣三人，是以大笑。&rdquo;</p>
<p>公曰：&ldquo; 何谓谀怯也？&rdquo;</p>
<p>晏子曰：&ldquo;夫古之有死也，令后世贤者得之以息，不肖者得之以伏。若使古之王者毋知有死，自昔先君太公至今尚在，而君亦安得此国而哀之？夫盛之有衰，生之有死，天之分也。物有必至，事有常然，古之道也。曷为可悲？至老尚哀死者，怯也；左右助哀者，谀也。怯谀聚居，是故笑之。&rdquo;</p>
<p>公惭而更辞曰：&ldquo;我非为去国而死哀也。寡人闻之，彗星出，其所向之国君当之，今彗星出而向吾国，我是以悲也。&rdquo;</p>
<p>晏子曰： &ldquo;君之行义回邪，无德于国，穿池沼，则欲其深以广也；为台榭，则欲其高且大也；赋敛如撝夺，诛僇如仇雠。自是观之，茀又将出。天之变，彗星之出，庸可悲乎！&rdquo;</p>
<p>于是公惧，迺归，窴池沼，废台榭，薄赋敛，缓刑罚，三十七日而彗星亡。</p>
<p>景公瞢见彗星使人占之晏子谏第三</p>
<p>景公瞢见彗星。明日，召晏子而问焉：&ldquo;寡人闻之，有彗星者必有亡国。夜者，寡人瞢见彗星，吾欲召占瞢者使占之。&rdquo;</p>
<p>晏子对曰：&ldquo;君居处无节，衣服无度，不听正谏，兴事无已，赋敛无厌，使民如将不胜，万民怼怨。茀星又将见瞢，奚独彗星乎！&rdquo;</p>
<p>景公问古而无死其乐若何晏子谏第四</p>
<p>景公饮酒乐，公曰：&ldquo;古而无死，其乐若何？&rdquo;</p>
<p>晏子对曰：&ldquo;古而无死，则古之乐也，君何得焉？昔爽鸠氏始居此地，季荝因之，有逢伯陵因之，蒲姑氏因之，而后太公因之。古若无死，爽鸠氏之乐，非君所愿也。&rdquo;</p>
<p>景公谓梁丘据与己和晏子谏第五</p>
<p>景公至自畋，晏子侍于遄台，梁丘据造焉。</p>
<p>公曰：&ldquo;维据与我和夫！&rdquo;</p>
<p>晏子对曰：&ldquo;据亦同也，焉得为和。&rdquo;</p>
<p>公曰：&ldquo;和与同异乎？&rdquo;</p>
<p>对曰：&ldquo;异。和如羹焉，水火醯醢盐梅，以烹鱼肉，燀之以薪，宰夫和之，齐之以味，济其不及；以泄其过，君子食之，以平其心。君臣亦然。君所谓可，而有否焉，臣献其否，以成其可；君所谓否，而有可焉，臣献其可，以去其否。是以政平而不干，民无争心。故诗曰：&lsquo;亦有和羹，既戒且平；奏鬷无言，时靡有争。&rsquo;先王之济五味，和五声也，以平其心，成其政也。声亦如味：一气，二体，三类，四物，五声，六律，七音，八风，九歌，以相成也；清浊，大小，短长，疾徐，哀乐，刚柔，迟速，高下，出入，周流，以相济也。君子听之，以平其心，心平德和。故诗曰：&lsquo;德音不瑕。&rsquo;今据不然，君所谓可，据亦曰可；君所谓否，据亦曰否。若以水济水，谁能食之？若琴瑟之专一，谁能听之？同之不可也如是。&rdquo;</p>
<p>公曰：&ldquo;善。&rdquo;</p>
<p>景公使祝史禳彗星晏子谏第六</p>
<p>齐有彗星，景公使祝禳之。</p>
<p>晏子谏曰：&ldquo;无益也，祇取诬焉。天道不□，不贰其命，若之何禳之也！且天之有彗，以除秽也。君无秽德，又何禳焉？若德之秽，禳之何损？诗云：&lsquo; 维此文王，小心翼翼，昭事上帝，聿怀多福，厥德不回，以受方国。&rsquo;君无违德，方国将至，何患于彗？诗曰：&lsquo;我无所监，夏后及商，用乱之故，民卒流亡。&rsquo;若德之回乱，民将流亡，祝史之为，无能补也。&rdquo;</p>
<p>公说，乃止。</p>
<p>景公有疾梁丘据裔款请诛祝史晏子谏第七</p>
<p>景公疥遂痁，期而不瘳。诸侯之宾，问疾者多在。</p>
<p>梁丘据、裔款言于公曰：&ldquo;吾事鬼神，丰于先君有加矣。今君疾病，为诸侯忧，是祝史之罪也。诸侯不知，其谓我不敬，君盍诛于祝固史嚚以辞宾。&rdquo;</p>
<p>公说，告晏子。晏子对曰：&ldquo;日宋之盟，屈建问范会之德于赵武，赵武曰：&lsquo;夫子家事治，言于晋国，竭情无私，其祝史祭祀，陈言不愧；其家事无猜，其祝史不祈。&rsquo;建以语康王，康王曰： &lsquo;神人无怨，宜天子之光辅五君，以为诸侯主也。&rsquo;&rdquo;</p>
<p>公曰：&ldquo;据与款谓寡人能事鬼神，故欲诛于祝史，子称是语何故？&rdquo;</p>
<p>对曰：&ldquo;若有德之君，外内不废，上下无怨，动无违事，其祝史荐信，无愧心矣。是以鬼神用飨，国受其福，祝史与焉。其所以蕃祉老寿者，为信君使也，其言忠信于鬼神。其适遇婬君，外内颇邪，上下怨疾，动作辟违，从欲厌私，高台深池，撞钟舞女，斩刈民力，输掠其聚，以成其违，不恤后人，暴虐婬纵，肆行非度，无所还忌，不思谤讟，不惮鬼神，神怒民痛，无悛于心。其祝史荐信，是言罪也；其盖失数美，是矫诬也；进退无辞，则虚以成媚，是以鬼神不飨，其国以祸之，祝史与焉。所以夭昏孤疾者，为暴君使也，其言僭嫚于鬼神。&rdquo;</p>
<p>公曰：&ldquo;然则若之何？&rdquo;</p>
<p>对曰：&ldquo;不可为也。山林之木，衡鹿守之；泽之雈蒲，舟鲛守之；薮之薪蒸，虞候守之；海之盐蜃，祈望守之。县鄙之人，入从其政；逼介之关，暴征其私；承嗣大夫，彊易其贿；布常无艺，征敛无度；宫室日更，婬乐不违；内宠之妾肆夺于市，外宠之臣僭令于鄙；私欲养求，不给则应。民人苦病，夫妇皆诅。祝有益也，诅亦有损，聊摄以东，姑尤以西，其为人也多矣！虽其善祝，岂能胜亿兆人之诅！君若欲诛于祝史，修德而后可。&rdquo;</p>
<p>公说，使有司宽政，毁关去禁，薄敛已责，公疾愈。</p>
<p>景公见道殣自惭无德晏子谏第八</p>
<p>景公赏赐及后宫，文绣被台榭，菽粟食凫雁；出而见殣，谓晏子曰：&ldquo;此何为而死？&rdquo;</p>
<p>晏子对曰： &ldquo;此喂而死。&rdquo;</p>
<p>公曰：&ldquo;嘻！寡人之无德也甚矣。&rdquo;</p>
<p>对曰：&ldquo;君之德着而彰，何为无德也？&rdquo;</p>
<p>景公曰：&ldquo;何谓也？&rdquo;</p>
<p>对曰：&ldquo;君之德及后宫与台榭，君之玩物，衣以文绣；君之凫雁，食以菽粟；君之营内自乐，延及后宫之族，何为其无德！顾臣愿有请于君：由君之意，自乐之心，推而与百姓同之，则何殣之有！君不推此，而苟营内好私，使财货偏有所聚，菽粟币帛腐于囷府，惠不遍加于百姓，公心不周乎万国，则桀纣之所以亡也。夫士民之所以叛，由偏之也，君如察臣婴之言，推君之盛德，公布之于天下，则汤武可为也。一殣何足恤哉！&rdquo;</p>
<p>景公欲诛断所爱橚者晏子谏第九</p>
<p>景公登箐室而望，见人有断雍门之橚者，公令吏拘之，顾谓晏子趣诛之。晏子默然不对。</p>
<p>公曰：&ldquo;雍门之橚，寡人所甚爱也，此见断之，故使夫子诛之，默然而不应，何也？&rdquo;</p>
<p>晏子对曰：&ldquo;婴闻之，古者人君出，则辟道十里，非畏也；冕前有旒，恶多所见也；纩纮珫耳，恶多所闻也；大带重半钧，□履倍重，不欲轻也。刑死之罪，日中之朝，君过之，则赦之，婴未尝闻为人君而自坐其民者也。&rdquo;</p>
<p>公曰：&ldquo;赦之，无使夫子复言。&rdquo;</p>
<p>景公坐路寝曰谁将有此晏子谏第十</p>
<p>景公坐于路寝，曰：&ldquo;美哉其室，将谁有此乎？&rdquo;</p>
<p>晏子对曰：&ldquo;其田氏乎，田无宇为□矣。&rdquo;</p>
<p>公曰：&ldquo;然则柰何？&rdquo;</p>
<p>晏子对曰：&ldquo;为善者，君上之所劝也，岂可禁哉！夫田氏国门击柝之家，父以讬其子，兄以讬其弟，于今三世矣。山木如市，不加于山；鱼盐蚌蜃，不加于海；民财为之归。今岁凶饥，蒿种芼敛不半，道路有死人。齐旧四量而豆，豆四而区，区四而釜，釜十而钟。田氏四量，各加一焉。以家量贷，以公量收，则所以籴百姓之死命者泽矣。今公家骄汰，而田氏慈惠，国泽是将焉归？田氏虽无德而施于民。公厚敛而田氏厚施焉。诗曰：&lsquo;虽无德与汝，式歌且舞。 &rsquo;田氏之施，民歌舞之也，国之归焉，不亦宜乎！&rdquo;</p>
<p>景公台成盆成适愿合葬其母晏子谏而许第十一</p>
<p>景公宿于路寝之宫，夜分，闻西方有男子哭者，公悲之。</p>
<p>明日朝，问于晏子曰：&ldquo;寡人夜者闻西方有男子哭者，声甚哀，气甚悲，是奚为者也？寡人哀之。&rdquo;</p>
<p>晏子对曰：&ldquo;西郭徒居布衣之士盆成适也。父之孝子，兄之顺弟也。又尝为孔子门人。今其母不幸而死，祔柩未葬，家贫，身老，子孺，恐力不能合祔，是以悲也。&rdquo;</p>
<p>公曰： &ldquo;子为寡人吊之，因问其偏柎何所在？&rdquo;</p>
<p>晏子奉命往吊，而问偏之所在。盆成适再拜，稽首而不起，曰：&ldquo;偏柎寄于路寝，得为地下之臣，拥札掺笔，给事宫殿中右陛之下，愿以某日送，未得君之意也。穷困无以图之，布唇枯舌，焦心热中，今君不辱而临之，愿君图之。&rdquo;</p>
<p>晏子曰：&ldquo;然。此人之甚重者也，而恐君不许也。&rdquo;</p>
<p>盆成适蹶然曰：&ldquo;凡在君耳！且臣闻之，越王好勇，其民轻死；楚灵王好细腰，其朝多饿死人；子胥忠其君，故天下皆愿得以为子。今为人子臣，而离散其亲戚，孝乎哉？足以为臣乎？若此而得祔，是生臣而安死母也；若此而不得，则臣请挽尸车而寄之于国门外 宇霤之下，身不敢饮食，拥辕执辂，木干鸟栖，袒肉暴骸，以望君愍之。贱臣虽愚，窃意明君哀而不忍也。&rdquo;</p>
<p>晏子入，复乎公，公忿然作色而怒曰：&ldquo;子何必患若言而教寡人乎？&rdquo;</p>
<p>晏子对曰：&ldquo;婴闻之，忠不避危，爱无恶言。且婴固以难之矣。今君营处为游观，既夺人有，又禁其葬，非仁也；肆心傲听，不恤民忧，非义也。若何勿听？&rdquo;</p>
<p>因道盆成适之辞。</p>
<p>公喟然太息曰：&ldquo;悲乎哉！子勿复言。&rdquo;</p>
<p>迺使男子袒免，女子发笄者以百数，为开凶门，以迎盆成适。适脱衰绖，冠条缨，墨缘，以见乎公。</p>
<p>公曰：&ldquo;吾闻之，五子不满隅，一子可满朝，非迺子耶！&rdquo;</p>
<p>盆成适于是临事不敢哭，奉事以礼，毕，出门，然后举声焉。</p>
<p>景公筑长庲台晏子舞而谏第十二</p>
<p>景公筑长庲之台，晏子侍坐。觞三行，晏子起舞曰：&ldquo;岁已暮矣，而禾不获，忽忽矣若之何！岁已寒矣，而役不罢，惙惙矣如之何！&rdquo;</p>
<p>舞三，而涕下沾襟。景公惭焉，为之罢长庲之役。</p>
<p>景公使烛邹主鸟而亡之公怒将加诛晏子谏第十三</p>
<p>景公好弋，使烛邹主鸟而亡之，公怒，诏吏杀之。</p>
<p>晏子曰：&ldquo;烛邹有罪三，请数之以其罪而杀之。&rdquo;</p>
<p>公曰：&ldquo;可。&rdquo;</p>
<p>于是召而数之公前，曰：&ldquo;烛邹！汝为吾君主鸟而亡之，是罪一也；使吾君以鸟之故杀人，是罪二也；使诸侯闻之，以吾君重鸟以轻士，是罪三也。&rdquo;</p>
<p>数烛邹罪已毕，请杀之。</p>
<p>公曰：&ldquo;勿杀！寡人闻命矣。&rdquo;</p>
<p>景公问治国之患晏子对以佞人谗夫在君侧第十四</p>
<p>景公问晏子曰：&ldquo;治国之患亦有常乎？&rdquo;</p>
<p>对曰：&ldquo;佞人谗夫之在君侧者，好恶良臣，而行与小人，此国之长患也。&rdquo;</p>
<p>公曰：&ldquo;谗佞之人，则诚不善矣；虽然，则奚曾为国常患乎？&rdquo;</p>
<p>晏子曰：&ldquo;君以为耳目而好缪事，则是君之耳目缪也。夫上乱君之耳目，下使群臣皆失其职，岂不诚足患哉！&rdquo;</p>
<p>公曰：&ldquo;如是乎！寡人将去之。&rdquo;</p>
<p>晏子曰：&ldquo;公不能去也。&rdquo;</p>
<p>公忿然作色不说，曰：&ldquo;夫子何小寡人甚也！&rdquo;</p>
<p>对曰：&ldquo;臣何敢槁也！夫能自周于君者，才能皆非常也。夫藏大不诚于中者，必谨小诚于外，以成其大不诚，入则求君之嗜欲能顺之，公怨良臣，则具其往失而益之，出则行威以取富。夫何密近，不为大利变，而务与君至义者也？此难得其知也。&rdquo;</p>
<p>公曰：&ldquo;然则先圣柰何？&rdquo;</p>
<p>对曰：&ldquo;先圣之治也，审见宾客，听治不留，群臣皆得毕其诚，谗谀安得容其私！&rdquo;</p>
<p>公曰：&ldquo;然则夫子助寡人止之，寡人亦事勿用。&rdquo;</p>
<p>对曰：&ldquo;谗夫佞人之在君侧者，若社之有鼠也，谚言有之曰：&lsquo;社鼠不可熏去。&rsquo;谗佞之人，隐君之威以自守也，是难去焉。&rdquo;</p>
<p>景公问后世孰将践有齐者晏子对以田氏第十五</p>
<p>景公与晏子立曲潢之上，望见齐国，问晏子曰：&ldquo; 后世孰将践有齐国者乎？&rdquo;</p>
<p>晏子对曰：&ldquo;非贱臣之所敢议也。&rdquo;</p>
<p>公曰：&ldquo;胡必然也？得者无失，则虞、夏常存矣。&rdquo;</p>
<p>晏子对曰：&ldquo;臣闻见不足以知之者，智也；先言而后当者，惠也。夫智与惠，君子之事，臣奚足以知之乎！虽然，臣请陈其为政：君强臣弱，政之本也；君唱臣和，教之隆也；刑罚在君，民之纪也。今夫田无宇二世有功于国，而利取分寡，公室兼之，国权专之，君臣易施，能无衰乎！婴闻之，臣富主亡。由是观之，其无宇之后无几，齐国，田氏之国也？婴老不能待公之事，公若即世，政不在公室。&rdquo;</p>
<p>公曰：&ldquo;然则柰何？&rdquo;</p>
<p>晏子对曰：&ldquo;维礼可以已之。其在礼也，家施不及国，民不懈，货不移，工贾不变，士不滥，官不谄，大夫不收公利。&rdquo;</p>
<p>公曰：&ldquo;善。今知礼之可以为国也。&rdquo;</p>
<p>对曰：&ldquo;礼之可以为国也久矣，与天地并立。君令臣忠，父慈子孝，兄爱弟敬，夫和妻柔，姑慈妇听，礼之经也。君令而不违，臣忠而不二，父慈而教，子孝而箴，兄爱而友，弟敬而顺，夫和而义，妻柔而贞，姑慈而从，妇听而婉，礼之质也。&rdquo;</p>
<p>公曰：&ldquo;善哉！寡人迺今知礼之尚也。&rdquo;</p>
<p>晏子曰：&ldquo;夫礼，先王之所以临天下也，以为其民，是故尚之。&rdquo;</p>
<p>晏子使吴吴王问君子之行晏子对以不与乱国俱灭第十六</p>
<p>晏子聘于吴，吴王问：&ldquo;君子之行何如？&rdquo;</p>
<p>晏子对曰：&ldquo;君顺怀之，政治归之，不怀暴君之禄，不居乱国之位，君子见兆则退，不与乱国俱灭，不与暴君偕亡。 &rdquo;</p>
<p>吴王问齐君僈暴吾子何容焉晏子对以岂能以道食人第十七</p>
<p>晏子使吴，吴王曰：&ldquo;寡人得寄僻陋蛮夷之乡，希见教君子之行，请私而无为罪。&rdquo;</p>
<p>晏子蹴然辟位。</p>
<p>吴王曰：&ldquo;吾闻齐君盖贼以僈，野以暴，吾子容焉，何甚也？&rdquo;</p>
<p>晏子遵而对曰：&ldquo;臣闻之，微事不通，粗事不能者，必劳；大事不得，小事不为者，必贫；大者不能致人，小者不能至人之门者，必困。此臣之所以仕也。如臣者，岂能以道食人者哉！&rdquo;</p>
<p>晏子出，王笑曰：&ldquo;嗟乎！今日吾讥晏子，訾犹裸而高橛者也。&rdquo;</p>
<p>司马子期问有不干君不恤民取名者乎晏子对以不仁也第十八</p>
<p>司马子期问晏子曰：&ldquo;士亦有不干君，不恤民，徒居无为而取名者乎？&rdquo;</p>
<p>晏子对曰：&ldquo;婴闻之，能足以赡上益民而不为者，谓之不仁。不仁而取名者，婴未得闻之也。&rdquo;</p>
<p>高子问子事灵公庄公景公皆敬子晏子对以一心第十九</p>
<p>高子问晏子曰：&ldquo;子事灵公、庄公、景公，皆敬子，三君之心一耶？夫子之心三也？ &rdquo;</p>
<p>晏子对曰：&ldquo;善哉！问事君，婴闻一心可以事百君，三心不可以事一君。故三君之心非一也，而婴之心非三心也。且婴之于灵公也，尽复而不能立之政，所谓仅全其四支以从其君者也。及庄公陈武夫，尚勇力，欲辟胜于邪，而婴不能禁，故退而野处。婴闻之，言不用者，不受其禄，不治其事者，不与其难，吾于庄公行之矣。今之君，轻国而重乐，薄于民而厚于养，藉敛过量，使令过任，而婴不能禁，庸知其能全身以事君乎！&rdquo;</p>
<p>晏子再治东阿上计景公迎贺晏子辞第二十</p>
<p>晏子治东阿，三年，景公召而数之曰：&ldquo;吾以子为可，而使子治东阿，今子治而乱，子退而自察也，寡人将加大诛于子。&rdquo;</p>
<p>晏子对曰：&ldquo;臣请改道易行而治东阿，三年不治，臣请死之。&rdquo;</p>
<p>景公许。于是明年上计，景公迎而贺之曰：&ldquo;甚善矣！子之治东阿也。&rdquo;</p>
<p>晏子对曰：&ldquo;前臣之治东阿也，属讬不行，货赂不至，陂池之鱼，以利贫民。当此之时，民无饥，君反以罪臣。今臣后之东阿也，属讬行，货赂至，并重赋敛，仓库少内，便事左右，陂池之鱼，入于权宗。当此之时，饥者过半矣，君迺反迎而贺。臣愚不能复治东阿，愿乞骸骨，避贤者之路。&rdquo;</p>
<p>再拜，便僻。</p>
<p>景公迺下席而谢之曰：&ldquo;子彊复治东阿，东阿者，子之东阿也，寡人无复与焉。&rdquo;</p>
<p>太卜绐景公能动地晏子知其妄使卜自晓公第二十一</p>
<p>景公问太卜曰：&ldquo;汝之道何能？&rdquo;</p>
<p>对曰：&ldquo;臣能动地。&rdquo;</p>
<p>公召晏子而告之，曰：&ldquo;寡人问太卜曰：&lsquo;汝之道何能？&rsquo;对曰：&lsquo;能动地。&rsquo;地可动乎？&rdquo;</p>
<p>晏子默然不对，出，见太卜曰：&ldquo;昔吾见钩星在四心之闲，地其动乎？&rdquo;</p>
<p>太卜曰：&ldquo;然。&rdquo;</p>
<p>晏子曰：&ldquo;吾言之，恐子死之也；默然不对，恐君之惶也。子言，君臣俱得焉。忠于君者，岂必伤人哉！&rdquo;</p>
<p>晏子出，太卜走入见公，曰：&ldquo;臣非能动地，地固将动也。&rdquo;</p>
<p>陈子陽闻之，曰：&ldquo;晏子默而不对者，不欲太卜之死也；往见太卜者，恐君之惶也。晏子，仁人也，可谓忠上而惠下也。&rdquo;</p>
<p>有献书谮晏子退耕而国不治复召晏子第二十二</p>
<p>晏子相景公，其论人也，见贤而进之，不同君所欲；见不善则废之，不辟君所爱；行己而无私，直言而无讳。</p>
<p>有纳书者曰：&ldquo;废置不周于君前，谓之专；出言不讳于君前，谓之易。专易之行存，则君臣之道废矣，吾不知晏子之为忠臣也。&rdquo;</p>
<p>公以为然。晏子入朝，公色不说，故晏子归，备载，使人辞曰：&ldquo;婴故老悖无能，毋敢服壮者事。&rdquo;</p>
<p>辞而不为臣，退而穷处，东耕海滨，堂下生藜藿，门外生荆棘。七年，燕、鲁分争，百姓惛乱，而家无积。公自治国，权轻诸侯，身弱高、国。公恐，复召晏子。晏子至，公一归七年之禄，而家无藏。晏子立，诸侯忌其威，高、国服其政，燕、鲁贡职，小国时朝。晏子没而后衰。</p>
<p>晏子使高纠治家三年而未尝弼过逐之第二十三</p>
<p>晏子使高纠治家，三年而辞焉。</p>
<p>傧者谏曰：&ldquo;高纠之事夫子三年，曾无以爵位而逐之，敢请其罪。&rdquo;</p>
<p>晏子曰：&ldquo;若夫方立之人，维圣人而已。如婴者，仄陋之人也。若夫左婴右婴之人不举，四维将不正。今此子事吾三年，未尝弼吾过也。吾是以辞之。&rdquo;</p>
<p>景公称桓公之封管仲益晏子邑辞不受第二十四</p>
<p>景公谓晏子曰：&ldquo;昔吾先君桓公，予管仲狐与谷，其县十七，着之于帛，申之以策，通之诸侯，以为其子孙赏邑。寡人不足以辱而先君，今为夫子赏邑，通之子孙。&rdquo;</p>
<p>晏子辞曰：&ldquo;昔圣王论功而赏贤，贤者得之，不肖者失之，御德修礼，无有荒怠。今事君而免于罪者，其子孙奚宜与焉？若为齐国大夫者必有赏邑，则齐君何以共其社稷与诸侯币帛？婴请辞。&rdquo;</p>
<p>遂不受。</p>
<p>景公使梁丘据致千金之裘晏子固辞不受第二十五</p>
<p>景公赐晏子狐之白裘，元豹之茈，其赀千金，使梁丘据致之。晏子辞而不受，三反。</p>
<p>公曰：&ldquo;寡人有此二，将欲服之，今夫子不受，寡人不敢服。与其闭藏之，岂如弊之身乎？&rdquo;</p>
<p>晏子曰： &ldquo;君就赐，使婴修百官之政，君服之上，而使婴服之于下，不可以为教。&rdquo;</p>
<p>固辞而不受。</p>
<p>晏子衣鹿裘以朝景公嗟其贫晏子称有饰第二十六</p>
<p>晏子相景公，布衣鹿裘以朝。</p>
<p>公曰：&ldquo;夫子之家，若此其贫也，是奚衣之恶也！寡人不知，是寡人之罪也。&rdquo;</p>
<p>晏子对曰：&ldquo;婴闻之，盖顾人而后衣食者，不以贪昧为非；盖顾人而后行者，不以邪僻为累。婴不肖，婴之族又不如婴也，待婴以祀其先人者五百家，婴又得布衣鹿裘而朝，于婴不有饰乎！&rdquo;</p>
<p>再拜而辞。</p>
<p>仲尼称晏子行补三君而不有果君子也第二十七</p>
<p>仲尼曰：&ldquo;灵公污，晏子事之以整齐；庄公壮，晏子事之以宣武；景公奢，晏子事之以恭俭：君子也！相三君而善不通下，晏子细人也。&rdquo;</p>
<p>晏子闻之，见仲尼曰：&ldquo;婴闻君子有讥于婴，是以来见。如婴者，岂能以道食人者哉！婴之宗族待婴而祀其先人者数百家，与齐国之闲士待婴而举火者数百家，臣为此仕者也。如臣者，岂能以道食人者哉！&rdquo;</p>
<p>晏子出，仲尼送之以宾客之礼，再拜其辱。</p>
<p>反，命门弟子曰：&ldquo;救民之姓而不夸，行补三君而不有，晏子果君子也。&rdquo;</p> </div>
<ul class="pagelist" id="pagelist">
  <span class="todown1"><a href='https://aaoe.github.io/zhuzibaijia/yanzichunqiu/35199.html' class='pagedaohang'>【上一篇】<i>:08卷 外篇(下)</i></a></span><span class="tomenu"><a href="https://aaoe.github.io/zhuzibaijia/yanzichunqiu/" title="晏子春秋" class="returnIndex">【回目录】</a>
</span><span class="toup1"><a href='https://aaoe.github.io/zhuzibaijia/yanzichunqiu/35197.html' class='pagedaohang'>【下一篇】<i>：06卷 内篇杂(下)</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/zhuzibaijia/shangshu1/" target="_blank">尚书<i>></i></a>  <a href="https://aaoe.github.io/zhuzibaijia/zhuangzijiangji/" target="_blank">庄子讲记<i>></i></a>  <a href="https://aaoe.github.io/zhuzibaijia/huashuozhongyong/" target="_blank">话说中庸<i>></i></a>  <a href="https://aaoe.github.io/zhuzibaijia/daodejingshiyi/" target="_blank">道德经释义<i>></i></a>  <a href="https://aaoe.github.io/zhuzibaijia/daodejingzhiyi/" target="_blank">道德经直译<i>></i></a>  <a href="https://aaoe.github.io/zhuzibaijia/daodejingjiedu/" target="_blank">道德经解读<i>></i></a>  <a href="https://aaoe.github.io/zhuzibaijia/guiguzibaihuawen/" target="_blank">鬼谷子白话文<i>></i></a>  <a href="https://aaoe.github.io/zhuzibaijia/zhongyongbaihuawen/" target="_blank">中庸白话文<i>></i></a>  <a href="https://aaoe.github.io/zhuzibaijia/kongzijiayu/" target="_blank">孔子家语<i>></i></a>  <a href="https://aaoe.github.io/zhuzibaijia/lunyubiecai/" target="_blank">论语别裁<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>

</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>