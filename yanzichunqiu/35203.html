<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>晏子春秋_02卷 内篇谏(下)</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/confucianism/yanzichunqiu/">晏子春秋</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'>主页</a> > <a href='https://aaoe.github.io/classic/'>诸子百家</a> > <a href='https://aaoe.github.io/confucianism/'>儒家典籍</a> > <a href='https://aaoe.github.io/confucianism/yanzichunqiu/'>晏子春秋</a> > </div>
<div class="kind">
  <h1 class="h11">02卷 内篇谏(下)</h1>
</div>
<ul class="pagelist" id="pagelist">
  <span class="todown1"><a href='https://aaoe.github.io/confucianism/yanzichunqiu/35204.html' class='pagedaohang'>【上一篇】<i>:03卷 内篇问(上)</i></a></span><span class="tomenu"><a href="https://aaoe.github.io/confucianism/yanzichunqiu/" title="晏子春秋" class="returnIndex">【回目录】</a>
</span><span class="toup1"><a href='https://aaoe.github.io/confucianism/yanzichunqiu/35202.html' class='pagedaohang'>【下一篇】<i>：01卷 内篇谏(上)</i></a></span>
</ul>
<div class="articleContent" id="articleContent"> <p>景公藉重而狱多欲讬晏子晏子谏第一</p>
<p>景公藉重而狱多，拘者满圄，怨者满朝。晏子谏，公不听。</p>
<p>公谓晏子曰：&ldquo;夫狱，国之重官也，愿讬之夫子。&rdquo;</p>
<p>晏子对曰：&ldquo;君将使婴敕其功乎？则婴有壹妄能书，足以治之矣。君将使婴敕其意乎？夫民无欲残其家室之生，以奉暴上之僻者，则君使吏比而焚之而已矣。&rdquo;</p>
<p>景公不说，曰：&ldquo;敕其功则使壹妄，敕其意则比焚，如是，夫子无所谓能治国乎？&rdquo;</p>
<p>晏子曰：&ldquo;婴闻与君异。今夫胡貉戎狄之蓄狗也，多者十有余，寡者五六，然不相害伤。今束鸡豚妄投之，其折骨决皮，可立得也。且夫上正其治，下审其论，则贵贱不相逾越。今君举千钟爵禄，而妄投之于左右，左右争之，甚于胡狗，而公不知也。寸之管无当，天下不能足之以粟。今齐国丈夫耕，女子织，夜以接日，不足以奉上，而君侧皆雕文刻镂之观。此无当之管也，而君终不知。五尺童子，操寸之烟，天下不能足以薪。今君之左右，皆操烟之徒，而君终不知。钟鼓成肆，干戚成舞，虽禹不能禁民之观。且夫饰民之欲，而严其听，禁其心，圣人所难也，而况夺其财而饥之，劳其力而疲之，常致其苦而严听其狱，痛诛其罪，非婴所知也。&rdquo;</p>
<p>景公欲杀犯所爱之槐者晏子谏第二</p>
<p>景公有所爱槐，令吏谨守之，植木县之，下令曰：&ldquo;犯槐者刑，伤之者死。&rdquo;</p>
<p>有不闻令，醉而犯之者，公闻之曰：&ldquo;是先犯我令。&rdquo;</p>
<p>使吏拘之，且加罪焉。</p>
<p>其女子往辞晏子之家，讬曰：&ldquo;负廓之民贱妾，请有道于相国，不胜其欲，愿得充数乎下陈。&rdquo;</p>
<p>晏子闻之，笑曰：&ldquo;婴其婬于色乎？何为老而见奔？虽然，是必有故。&rdquo;</p>
<p>令内之。女子入门，晏子望见之，曰：&ldquo;怪哉！有深忧。&rdquo;</p>
<p>进而问焉，曰：&ldquo;所忧何也？&rdquo;</p>
<p>对曰：&ldquo;君树槐县令，犯之者刑，伤之者死。妾父不仁，不闻令，醉而犯之，吏将加罪焉。妾闻之，明君莅国立政，不损禄，不益刑，又不以私恚害公法，不为禽兽伤人民，不为草木伤禽兽，不为野草伤禾苗。吾君欲以树木之故杀妾父，孤妾身，此令行于民而法于国矣。虽然，妾闻之，勇士不以众彊凌孤独，明惠之君不拂是以行其所欲。此譬之犹自治鱼鳖者也，去其腥臊者而已。昧墨与人比居庾肆，而教人危坐。今君出令于民，苟可法于国，而善益于后世，则父死亦当矣，妾为之收亦宜矣。甚乎！今之令不然，以树木之故，罪法妾父，妾恐其伤察吏之法，而害明君之义也。邻国闻之，皆谓吾君爱树而贱人，其可乎？愿相国察妾言以裁犯禁者。&rdquo;</p>
<p>晏子曰：&ldquo;甚矣！吾将为子言之于君。&rdquo;</p>
<p>使人送之归。明日，早朝，而复于公曰：&ldquo;婴闻之，穷民财力以供嗜欲谓之暴，崇玩好，威严拟乎君谓之逆，刑杀不辜谓之贼。此三者，守国之大殃。今君穷民财力，以羡馁食之具，繁钟鼓之乐，极宫室之观，行暴之大者；崇玩好，县爱槐之令，载过者驰，步过者趋，威严拟乎君，逆之明者也；犯槐者刑，伤槐者死，刑杀不称，贼民之深者。君享国，德行未见于众，而三辟着于国，婴恐其不可以莅国子民也。&rdquo;</p>
<p>公曰：&ldquo;微大夫教寡人，几有大罪以累社稷，今子大夫教之，社稷之福，寡人受命矣。&rdquo;</p>
<p>晏子出，公令趣罢守槐之役，拔置县之木，废伤槐之法，出犯槐之囚。</p>
<p>景公逐得斩竹者囚之晏子谏第三</p>
<p>景公树竹，令吏谨守之。公出，过之，有斩竹者焉，公以车逐，得而拘之，将加罪焉。</p>
<p>晏子入见，曰：&ldquo;君亦闻吾先君丁公乎？&rdquo;</p>
<p>公曰：&ldquo;何如？&rdquo;</p>
<p>晏子曰：&ldquo;丁公伐曲沃，胜之，止其财，出其民。公日自莅之，有舆死人以出者，公怪之，令吏视之，则其中金与玉焉。吏请杀其人，收其金玉。公曰：&lsquo;以兵降城，以众图财，不仁。且吾闻之，人君者，宽惠慈众，不身传诛。&rsquo;令舍之。&rdquo;</p>
<p>公曰：&ldquo;善！&rdquo;</p>
<p>晏子退，公令出斩竹之囚。</p>
<p>景公以抟治之兵未成功将杀之晏子谏第四</p>
<p>景公令兵抟治，当□冰月之间而寒，民多冻馁，而功不成。</p>
<p>公怒曰：&ldquo;为我杀兵二人。&rdquo;</p>
<p>晏子曰：&ldquo;诺。&rdquo;</p>
<p>少间，晏子曰：&ldquo;昔者先君庄公之伐于晋也，其役杀兵四人，今令而杀兵二人，是师杀之半也。&rdquo;</p>
<p>公曰：&ldquo;诺！是寡人之过也。&rdquo;</p>
<p>令止之。</p>
<p>景公冬起大台之役晏子谏第五</p>
<p>晏子使于鲁，比其返也，景公使国人起大台之役，岁寒不已，冻馁之者乡有焉，国人望晏子。</p>
<p>晏子至，已复事，公延坐，饮酒乐，晏子曰： &ldquo;君若赐臣，臣请歌之。&rdquo;</p>
<p>歌曰：&ldquo;庶民之言曰：&lsquo;冻水洗我，若之何！太上靡散我，若之何！&rsquo;&rdquo;</p>
<p>歌终，喟然叹而流涕。</p>
<p>公就止之曰：&ldquo;夫子曷为至此？殆为大台之役夫！寡人将速罢之。&rdquo;</p>
<p>晏子再拜。出而不言，遂如大台，执朴鞭其不务者，曰：&ldquo;吾细人也，皆有盖庐，以避燥湿，君为壹台而不速成，何为？&rdquo;</p>
<p>国人皆曰：&ldquo;晏子助天为虐。&rdquo;</p>
<p>晏子归，未至，而君出令趣罢役，车驰而人趋。</p>
<p>仲尼闻之，喟然叹曰：&ldquo;古之善为人臣者，声名归之君，祸灾归之身，入则切磋其君之不善，出则高誉其君之德义，是以虽事惰君，能使垂衣裳，朝诸侯，不敢伐其功。当此道者，其晏子是耶！&rdquo;</p>
<p>景公为长庲欲美之晏子谏第六</p>
<p>景公为长庲，将欲美之，有风雨作，公与晏子入坐饮酒，致堂上之乐。</p>
<p>酒酣，晏子作歌曰：&ldquo;穗乎不得获，秋风至兮殚零落，风雨之拂杀也，太上之靡弊也。&rdquo;</p>
<p>歌终，顾而流涕，张躬而舞。</p>
<p>公就晏子而止之曰：&ldquo;今日夫子为赐而诫于寡人，是寡人之罪。&rdquo;</p>
<p>遂废酒，罢役，不果成长庲。</p>
<p>景公为邹之长涂晏子谏第七</p>
<p>景公筑路寝之台，三年未息；又为长庲之役，二年未息；又为邹之长涂。</p>
<p>晏子谏曰： &ldquo;百姓之力勤矣！公不息乎？&rdquo;</p>
<p>公曰：&ldquo;涂将成矣，请成而息之。&rdquo;</p>
<p>对曰：&ldquo;明君不屈民财者，不得其利；不穷民力者，不得其乐。昔者楚灵王作顷宫，三年未息也；又为章华之台，五年又不息也；干溪之役，八年，百姓之力不足而自息也。灵王死于干溪，而民不与君归。今君不遵明君之义，而循灵王之迹，婴惧君有暴民之行，而不睹长庲之乐也，不若息之。&rdquo;</p>
<p>公曰：&ldquo;善！非夫子者，寡人不知得罪于百姓深也。&rdquo;</p>
<p>于是令勿委坏，余财勿收，斩板而去之。</p>
<p>景公春夏游猎兴役晏子谏第八</p>
<p>景公春夏游猎，又起大台之役。</p>
<p>晏子谏曰： &ldquo;春夏起役，且游猎，夺民农时，国家空虚，不可。&rdquo;景</p>
<p>公曰：&ldquo;吾闻相贤者国治，臣忠者主逸。吾年无几矣，欲遂吾所乐，卒吾所好，子其息矣。&rdquo;</p>
<p>晏子曰：&ldquo;昔文王不敢盘于游田，故国昌而民安。楚灵王不废干溪之役，起章华之台，而民叛之。今君不革，将危社稷，而为诸侯笑。臣闻忠臣不避死，谏不违罪。君不听臣，臣将逝矣。&rdquo;</p>
<p>景公曰：&ldquo;唯唯，将弛罢之。&rdquo;</p>
<p>未几，朝韦□解役而归。</p>
<p>景公猎休坐地晏子席而谏第九</p>
<p>景公猎休，坐地而食，晏子后至，左右灭葭而席。</p>
<p>公不说，曰：&ldquo;寡人不席而坐地，二三子莫席，而子独搴草而坐之，何也？ &rdquo;</p>
<p>晏子对曰：&ldquo;臣闻介胄坐陈不席，狱讼不席，尸坐堂上不席，三者皆忧也。故不敢以忧侍坐。&rdquo;</p>
<p>公曰：&ldquo;诺。&rdquo;</p>
<p>令人下席曰： &ldquo;大夫皆席，寡人亦席矣。&rdquo;</p>
<p>景公猎逢蛇虎以为不祥晏子谏第十</p>
<p>景公出猎，上山见虎，下泽见蛇。</p>
<p>归，召晏子而问之曰：&ldquo;今日寡人出猎，上山则见虎，下泽则见蛇，殆所谓不祥也？&rdquo;</p>
<p>晏子对曰：&ldquo;国有三不祥，是不与焉。夫有贤而不知，一不祥；知而不用，二不祥；用而不任，三不祥也。所谓不祥，乃若此者。今上山见虎，虎之室也；下泽见蛇，蛇之穴也。如虎之室，如蛇之穴，而见之，曷为不祥也！&rdquo;</p>
<p>景公为台成又欲为钟晏子谏第十一</p>
<p>景公为台，台成，又欲为钟。</p>
<p>晏子谏曰：&ldquo;君国者不乐民之哀。君不胜欲，既筑台矣，今复为钟，是重敛于民，民必哀矣。夫敛民之哀，而以为乐，不祥，非所以君国者。&rdquo;</p>
<p>公乃止。</p>
<p>景公为泰吕成将以燕飨晏子谏第十二</p>
<p>景公为泰吕成，谓晏子曰：&ldquo;吾欲与夫子燕。&rdquo;</p>
<p>对曰：&ldquo;未祀先君而以燕，非礼也。&rdquo;</p>
<p>公曰：&ldquo;何以礼为？&rdquo;</p>
<p>对曰：&ldquo;夫礼者，民之纪，纪乱则民失，乱纪失民，危道也。 &rdquo;</p>
<p>公曰：&ldquo;善。&rdquo;</p>
<p>乃以祀焉。</p>
<p>景公为履而饰以金玉晏子谏第十三</p>
<p>景公为履，黄金之綦，饰以银，连以珠，良玉之絇，其长尺，冰月服之以听朝。</p>
<p>晏子朝，公迎之，履重，仅能举足，问曰：&ldquo;天寒乎？&rdquo;</p>
<p>晏子曰：&ldquo;君奚问天之寒也？古圣人制衣服也，冬轻而暖，夏轻而凊，今君之履，冰月服之，是重寒也，履重不节，是过任也，失生之情矣。故鲁工不知寒温之节，轻重之量，以害正生，其罪一也；作服不常，以笑诸侯，其罪二也；用财无功，以怨百姓，其罪三也。请拘而使吏度之。&rdquo;</p>
<p>公苦，请释之。</p>
<p>晏子曰：&ldquo;不可。婴闻之，苦身为善者，其赏厚；苦身为非者，其罪重。&rdquo;</p>
<p>公不对。晏子出，令吏拘鲁工，令人送之境，使不得入。公撤履，不复服也。</p>
<p>景公欲以圣王之居服而致诸侯晏子谏第十四</p>
<p>景公问晏子曰：&ldquo;吾欲服圣王之服，居圣王之室，如此，则诸侯其至乎？&rdquo;</p>
<p>晏子对曰：&ldquo;法其节俭则可，法其服，居其室，无益也。三王不同服而王，非以服致诸侯也，诚于爱民，果于行善，天下怀其德而归其义，若其衣服节俭而众说也。夫冠足以修敬，不务其饰；衣足以掩形御寒，不务其美。衣不务于隅眦之削，冠无觚羸之理，身服不杂彩，首服不镂刻。且古者尝有紩衣挛领而王天下者其义好生而恶杀，节上而羡下，天下不朝其服，而共归其义。古者尝有处橧巢窟穴而不恶，予而不取，天下不朝其室，而共归其仁。及三代作服，为益敬也，首服足以修敬，而不重也，身服足以行洁，而不害于动作。服之轻重便于身，用财之费顺于民。其不为橧巢者，以避风也；其不为窟穴者，以避湿也。是故明堂之制，下之润湿，不能及也；上之寒暑，不能入也。土事不文，木事不镂，示民知节也。及其衰也，衣服之侈过足以敬，宫室之美过避润湿，用力甚多，用财甚费，与民为雠。今君欲法圣王之服，不法其制，法其节俭也，则虽未成治，庶其有益也。今君穷台榭之高，极污池之深而不止，务于刻镂之巧，文章之观而不厌，则亦与民而雠矣。若臣之虑，恐国之危，而公不平也。公乃愿致诸侯，不亦难乎！公之言过矣。&rdquo;</p>
<p>景公自矜冠裳游处之贵晏子谏第十五</p>
<p>景公为西曲潢，其深灭轨，高三仞，横木龙蛇，立木鸟兽。公衣黼黻之衣，素绣之裳，一衣而五彩具焉；带球玉而冠且，被发乱首，南面而立，傲然。</p>
<p>晏子见，公曰：&ldquo;昔仲父之霸何如？&rdquo;</p>
<p>晏子抑首而不对。</p>
<p>公又曰：&ldquo;昔管文仲之霸何如？&rdquo;</p>
<p>晏子对曰： &ldquo;臣闻之，维翟人与龙蛇比，今君横木龙蛇，立木鸟兽，亦室一就矣，何暇在霸哉！且公伐宫室之美，矜衣服之丽，一衣而五彩具焉，带球玉而乱首被发，亦室一容矣，万乘之君，而壹心于邪，君之魂魄亡矣，以谁与图霸哉？&rdquo;</p>
<p>公下堂就晏子曰： &ldquo;梁丘据、裔款以室之成告寡人，是以窃袭此服，与据为笑，又使夫子及，寡人请改室易服而敬听命，其可乎？&rdquo;</p>
<p>晏子曰：&ldquo;夫二子营君以邪，公安得知道哉！且伐木不自其根，则蘗又生也，公何不去二子者，毋使耳目婬焉。&rdquo;</p>
<p>景公为巨冠长衣以听朝晏子谏第十六</p>
<p>景公为巨冠长衣以听朝，疾视矜立，日晏不罢。</p>
<p>晏子进曰：&ldquo;圣人之服中，侻而不驵，可以导众，其动作，侻顺而不逆，可以奉生，是以下皆法其服，而民争学其容。今君之服，驵华不可以导众民，疾视矜立，不可以奉生，日晏矣，君不若脱服就燕。&rdquo;</p>
<p>公曰：&ldquo;寡人受命。&rdquo;</p>
<p>退朝，遂去衣冠、不复服。</p>
<p>景公朝居严下不言晏子谏第十七</p>
<p>晏子朝，复于景公曰：&ldquo;朝居严乎？ &rdquo;</p>
<p>公曰：&ldquo;严居朝，则曷害于治国家哉？ &rdquo;</p>
<p>晏子对曰：&ldquo;朝居严则下无言，下无言则上无闻矣。下无言则吾谓之喑，上无闻则吾谓之聋。聋喑，非害国家而如何也！且合升□之微以满仓廪，合疏缕之绨以成帏幕，大山之高，非一石也，累卑然后高，天下者，非用一士之言也，固有受而不用，恶有拒而不受者哉！&rdquo;</p>
<p>景公登路寝台不终不悦晏子谏第十八</p>
<p>景公登路寝之台，不能终，而息乎陛，忿然而作色，不说，曰：&ldquo;孰为高台，病人之甚也？&rdquo;</p>
<p>晏子曰：&ldquo; 君欲节于身而勿高，使人高之而勿罪也。今高，从之以罪，卑亦从以罪，敢问使人如此可乎？古者之为宫室也，足以便生，不以为奢侈也，故节于身，谓于民。及夏之衰也，其王桀背弃德行，为璇室玉门。殷之衰也，其王纣作为顷宫灵台，卑狭者有罪，高大者有赏，是以身及焉。今君高亦有罪，卑亦有罪，甚于夏殷之王；民力殚乏矣，而不免于罪，婴恐国之流失，而公不得享也！&rdquo;</p>
<p>公曰：&ldquo;善！寡人自知诚费财劳民，以为无功，又从而怨之，是寡人之罪也！非夫子之教，岂得守社稷哉！&rdquo;</p>
<p>遂下，再拜，不果登台。</p>
<p>景公登路寝台望国而叹晏子谏第十九</p>
<p>景公与晏子登寝而望国，公愀然而叹曰：&ldquo;使后嗣世世有此，岂不可哉！&rdquo;</p>
<p>晏子曰： &ldquo;臣闻明君必务正其治，以事利民，然后子孙享之。诗云：&lsquo;武王岂不事，贻厥孙谋，以燕翼子。&rsquo;今君处佚怠，逆政害民有日矣，而犹出若言，不亦甚乎！&rdquo;</p>
<p>公曰：&ldquo;然则后世孰将把齐国？&rdquo;</p>
<p>对曰：&ldquo;服牛死，夫妇哭，非骨肉之亲也，为其利之大也。欲知把齐国者，则其利之者邪？&rdquo;</p>
<p>公曰： &ldquo;然，何以易？&rdquo;</p>
<p>对曰：&ldquo;移之以善政。今公之牛马老于栏牢，不胜服也；车蠹于巨户，不胜乘也；衣裘襦葱，朽弊于藏，不胜衣也；醯醢腐，不胜，沽也；酒醴酸不胜饮也；府粟郁而不胜食；又厚藉敛于百姓，而不以分馁民。夫藏财而不用，凶也，财苟失守，下其报环至。其次昧财之失守，委而不以分人者，百姓必进自分也。故君人者与其请于人，不如请于己也。&rdquo;</p>
<p>景公路寝台成逢于何愿合葬晏子谏而许第二十</p>
<p>景公成路寝之台，逢于何遭丧，遇晏子于途，再拜乎马前。</p>
<p>晏子下车挹之，曰：&ldquo;子何以命婴也？&rdquo;</p>
<p>对曰：&ldquo;于何之母死，兆在路寝之台牖下，愿请命合骨。&rdquo;</p>
<p>晏子曰：&ldquo;嘻！难哉！虽然，婴将为子复之，适为不得，子将若何？&rdquo;</p>
<p>对曰：&ldquo;夫君子则有以，如我者侪小人，吾将左手拥格，右手梱心，立饿枯槁而死，以告四方之士曰：&lsquo;于何不能葬其母者也。&rsquo;&rdquo;</p>
<p>晏子曰：&ldquo;诺。&rdquo;</p>
<p>遂入见公，曰：&ldquo;有逢于何者，母死，兆在路寝，当如之何？愿请合骨。&rdquo;</p>
<p>公作色不说，曰：&ldquo;古之及今，子亦尝闻请葬人主之宫者乎？&rdquo;</p>
<p>晏子对曰：&ldquo;古之人君，其宫室节，不侵生民之居，台榭俭，不残死人之墓，故未尝闻诸请葬人主之宫者也。今君侈为宫室，夺人之居，广为台榭，残人之墓，是生者愁忧，不得安处，死者离易，不得合骨。丰乐侈游，兼傲生死，非人君之行也。遂欲满求，不顾细民，非存之道。且婴闻之，生者不得安，命之曰蓄忧；死者不得葬，命之曰蓄哀。蓄忧者怨，蓄哀者危，君不如许之。&rdquo;</p>
<p>公曰：&ldquo;诺。&rdquo;</p>
<p>晏子出，梁丘据曰：&ldquo;自昔及今，未尝闻求葬公宫者也，若何许之？&rdquo;</p>
<p>公曰：&ldquo;削人之居，残人之墓，凌人之丧，而禁其葬，是于生者无施，于死者无礼。诗云：&lsquo;谷则异室，死则同穴。&rsquo;吾敢不许乎？&rdquo;</p>
<p>逢于何遂葬其母路寝之牖下，解衰去绖，布衣縢履，元冠茈武，踊而不哭。躄而不拜，已乃涕洟而去。</p>
<p>景公嬖妾死守之三日不敛晏子谏第二十一</p>
<p>景公之嬖妾婴子死，公守之，三日不食，肤着于席不去。左右以复，而君无听焉。</p>
<p>晏子入，复曰：&ldquo;有术客与医俱言曰：&lsquo;闻婴子病死，愿请治之。&rsquo;&rdquo;</p>
<p>公喜，遽起，曰：&ldquo; 病犹可为乎？&rdquo;</p>
<p>晏子曰：&ldquo;客之道也，以为良医也，请尝试之。君请屏，洁沐浴饮食，间病者之宫，彼亦将有鬼神之事焉。 &rdquo;</p>
<p>公曰：&ldquo;诺。&rdquo;</p>
<p>屏而沐浴。晏子令棺人入敛，已敛，而复曰：&ldquo;医不能治病，已敛矣，不敢不以闻。&rdquo;</p>
<p>公作色不说，曰：&ldquo;夫子以医命寡人，而不使视，将敛而不以闻，吾之为君，名而已矣。&rdquo;</p>
<p>晏子曰：&ldquo;君独不知死者之不可以生邪？婴闻之，君正臣从谓之顺，君僻臣从谓之逆。今君不道顺而行僻，从邪者迩，导害者远，谗谀萌通，而贤良废灭，是以谄谀繁于间，邪行交于国也。昔吾先君桓公用管仲而霸，嬖乎竖刁而灭，今君薄于贤人之礼，而厚嬖妾之哀。且古圣王畜私不伤行，敛死不失爱，送死不失哀。行伤则溺己，爱失则伤生，哀失则害性。是故圣王节之也。即毕敛，不留生事，棺椁衣衾，不以害生养，哭泣处哀，不以害生道。今朽尸以留生，广爱以伤行，修哀以害性，君之失矣。故诸侯之宾客惭入吾国，本朝之臣惭守其职，崇君之行，不可以导民，从君之欲，不可以持国。且婴闻之，朽而不敛，谓之僇尸，臭而不收，谓之陈胔。反明王之性，行百姓之诽，而内嬖妾于僇胔，此之为不可。&rdquo;</p>
<p>公曰：&ldquo;寡人不识，请因夫子而为之。&rdquo;</p>
<p>晏子复曰：&ldquo;国之士大夫，诸侯四邻宾客，皆在外，君其哭而节之。&rdquo;</p>
<p>仲尼闻之曰：&ldquo;星之昭昭，不若月之曀曀，小事之成，不若大事之废，君子之非，贤于小人之是也。其晏子之谓欤！&rdquo;</p>
<p>景公欲厚葬梁丘据晏子谏第二十二</p>
<p>梁丘据死，景公召晏子而告之，曰：&ldquo;据忠且爱我，我欲丰厚其葬，高大其垄。&rdquo;</p>
<p>晏子曰：&ldquo;敢问据之忠与爱于君者，可得闻乎？&rdquo;</p>
<p>公曰：&ldquo;吾有喜于玩好，有司未能我具也，则据以其所有共我，是以知其忠也；每有风雨，暮夜求必存，吾是以知其爱也。&rdquo;</p>
<p>晏子曰：&ldquo;婴对则为罪，不对则无以事君，敢不对乎！婴闻之，臣专其君，谓之不忠；子专其父，谓之不孝；妻专其夫，谓之嫉。事君之道，导亲于父兄，有礼于群臣，有惠于百姓，有信于诸侯，谓之忠；为子之道，以钟爱其兄弟，施行于诸父，慈惠于众子，诚信于朋友，谓之孝；为妻之道，使其众妾皆得欢忻于其夫，谓之不嫉。今四封之民，皆君之臣也，而维据尽力以爱君，何爱者之少邪？四封之货，皆君之有也，而维据也以其私财忠于君，何忠者之寡邪？据之防塞群臣，拥蔽君，无乃甚乎？&rdquo;</p>
<p>公曰：&ldquo;善哉！微子，寡人不知据之至于是也。&rdquo;</p>
<p>遂罢为垄之役，废厚葬之命，令有司据法而责，群臣陈过而谏。故官无废法，臣无隐忠，而百姓大说。</p>
<p>景公欲以人礼葬走狗晏子谏第二十三</p>
<p>景公走狗死，公令外共之棺，内给之祭。晏子闻之，谏。</p>
<p>公曰：&ldquo;亦细物也，特以与左右为笑耳。&rdquo;</p>
<p>晏子曰：&ldquo;君过矣！夫厚藉敛不以反民，弃货财而笑左右，傲细民之忧，而崇左右之笑，则国亦无望已。且夫孤老冻馁，而死狗有祭，鳏寡不恤，死狗有棺，行辟若此，百姓闻之，必怨吾君，诸侯闻之，必轻吾国。怨聚于百姓，而权轻于诸侯，而乃以为细物，君其图之。&rdquo;</p>
<p>公曰：&ldquo;善。&rdquo;</p>
<p>趣庖治狗，以会朝属。</p>
<p>景公养勇士三人无君之义晏子谏第二十四</p>
<p>公孙接、田开疆古冶子事景公，以勇力搏虎闻。</p>
<p>晏子过而趋，三子者不起，晏子入见公曰：&ldquo;臣闻明君之蓄勇力之士也，上有君臣之义，下有长率之伦，内可以禁暴，外可以威敌，上利其功，下服其勇，故尊其位，重其禄。今君之蓄勇力之士也，上无君臣之义，下无长率之伦，内不以禁暴，外不可威敌，此危国之器也，不若去之。&rdquo;</p>
<p>公曰：&ldquo;三子者，搏之恐不得，刺之恐不中也。&rdquo;</p>
<p>晏子曰：&ldquo;此皆力攻勍敌之人也，无长幼之礼。 &rdquo;</p>
<p>因请公使人少馈之二桃，曰：&ldquo;三子何不计功而食桃？&rdquo;</p>
<p>公孙接仰天而叹曰：&ldquo;晏子，智人也！夫使公之计吾功者，不受桃，是无勇也，士众而桃寡，何不计功而食桃矣。接一搏猏而再搏 乳虎，若接之功，可以食桃而无与人同矣。&rdquo;援桃而起。</p>
<p>田开疆曰：&ldquo;吾仗兵而却三军者再，若开疆之功，亦可以食桃，而无与人同矣。&rdquo;援桃而起。</p>
<p>古冶子曰：&ldquo;吾尝从君济于河，鼋衔左骖以入砥柱之流。当是时也，冶少不能游，潜行逆流百步，顺流九里，得鼋而杀之，左操骖尾，右挈鼋头，鹤跃而出。津人皆曰：&lsquo;河伯也！&rsquo;若冶视之，则大鼋之首。若冶之功，亦可以食桃而无与人同矣。二子何不反桃！&rdquo;抽剑而起。</p>
<p>公孙接、田开疆曰：&ldquo;吾勇不子若，功不子逮，取桃不让，是贪也；然而不死，无勇也。&rdquo;皆反其桃，挈领而死。</p>
<p>古冶子曰： &ldquo;二子死之，冶独生之，不仁；耻人以言，而夸其声，不义；恨乎所行，不死，无勇。虽然，二子同桃而节，冶专其桃而宜。&rdquo;亦反其桃，挈领而死。</p>
<p>使者复曰：&ldquo;已死矣。&rdquo;</p>
<p>公殓之以服，葬之以士礼焉。</p>
<p>景公登射思得勇力士与之图国晏子谏第二十五</p>
<p>景公登射，晏子修礼而侍。</p>
<p>公曰：&ldquo; 选射之礼，寡人厌之矣！吾欲得天下勇士，与之图国。&rdquo;</p>
<p>晏子对曰：&ldquo;君子无礼，是庶人也；庶人无礼，是禽兽也。夫勇多则弑其君，力多则杀其长，然而不敢者，维礼之谓也。礼者，所以御民也，辔者，所以御马也，无礼而能治国家者，晏未之闻也。&rdquo;</p>
<p>景公曰：&ldquo;善。&rdquo;</p>
<p>迺饰射更席，以为上客，终日问礼。</p> </div>
<ul class="pagelist" id="pagelist">
  <span class="todown1"><a href='https://aaoe.github.io/confucianism/yanzichunqiu/35204.html' class='pagedaohang'>【上一篇】<i>:03卷 内篇问(上)</i></a></span><span class="tomenu"><a href="https://aaoe.github.io/confucianism/yanzichunqiu/" title="晏子春秋" class="returnIndex">【回目录】</a>
</span><span class="toup1"><a href='https://aaoe.github.io/confucianism/yanzichunqiu/35202.html' class='pagedaohang'>【下一篇】<i>：01卷 内篇谏(上)</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/confucianism/shangshu1/" target="_blank">尚书<i>></i></a>  <a href="https://aaoe.github.io/confucianism/zhuangzijiangji/" target="_blank">庄子讲记<i>></i></a>  <a href="https://aaoe.github.io/confucianism/huashuozhongyong/" target="_blank">话说中庸<i>></i></a>  <a href="https://aaoe.github.io/confucianism/daodejingshiyi/" target="_blank">道德经释义<i>></i></a>  <a href="https://aaoe.github.io/confucianism/daodejingzhiyi/" target="_blank">道德经直译<i>></i></a>  <a href="https://aaoe.github.io/confucianism/daodejingjiedu/" target="_blank">道德经解读<i>></i></a>  <a href="https://aaoe.github.io/confucianism/guiguzibaihuawen/" target="_blank">鬼谷子白话文<i>></i></a>  <a href="https://aaoe.github.io/confucianism/zhongyongbaihuawen/" target="_blank">中庸白话文<i>></i></a>  <a href="https://aaoe.github.io/confucianism/kongzijiayu/" target="_blank">孔子家语<i>></i></a>  <a href="https://aaoe.github.io/confucianism/lunyubiecai/" target="_blank">论语别裁<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>

</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>