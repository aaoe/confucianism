<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>晏子春秋_01卷 内篇谏(上)</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/confucianism/yanzichunqiu/">晏子春秋</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'>主页</a> > <a href='https://aaoe.github.io/classic/'>诸子百家</a> > <a href='https://aaoe.github.io/confucianism/'>儒家典籍</a> > <a href='https://aaoe.github.io/confucianism/yanzichunqiu/'>晏子春秋</a> > </div>
<div class="kind">
  <h1 class="h11">01卷 内篇谏(上)</h1>
</div>
<ul class="pagelist" id="pagelist">
  <span class="todown1"><a class='pagedaohang pagedaohang1'>【第一篇】</a></span><span class="tomenu"><a href="https://aaoe.github.io/confucianism/yanzichunqiu/" title="晏子春秋" class="returnIndex">【回目录】</a>
</span><span class="toup1"><a href='https://aaoe.github.io/confucianism/yanzichunqiu/35203.html' class='pagedaohang'>【下一篇】<i>：</i></a></span>
</ul>
<div class="articleContent" id="articleContent"> <p>庄公矜勇力不顾行义晏子谏第一</p>
<p>庄公奋乎勇力，不顾于行义。勇力之士，无忌于国，贵戚不荐善，逼迩不引过，故晏子见公。</p>
<p>公曰：&ldquo;古者亦有徒以勇力立于世者乎？&rdquo;</p>
<p>晏子对曰：&ldquo;婴闻之，轻死以行礼谓之勇，诛暴不避彊谓之力。故勇力之立也，以行其礼义也。汤武用兵而不为逆。并国而不为贪，仁义之理也。诛暴不避彊，替罪不避众，勇力之行也。古之为勇力者，行礼义也；今上无仁义之理，下无替罪诛暴之行，而徒以勇力立于世，则诸侯行之以国危，匹夫行之以家残。昔夏之衰也，有推侈、大戏，殷之衰也，有费仲、恶来，足走千里，手裂兕虎，任之以力，凌轹天下，威戮无罪，崇尚勇力，不顾义理，是以桀纣以灭，殷夏以衰。今公目夺乎勇力，不顾乎行义，勇力之士，无忌于国，身立威强，行本婬暴，贵戚不荐善，逼迩不引过，反圣王之德，而循灭君之行，用此存者，婴未闻有也。&rdquo;</p>
<p>景公饮酒酣愿诸大夫无为礼晏子谏第二</p>
<p>景公饮酒酣，曰：&ldquo;今日愿与诸大夫为乐饮，请无为礼。&rdquo;</p>
<p>晏子蹴然改容曰：&ldquo;君之言过矣！群臣固欲君之无礼也。力多足以胜其长，勇多足以弑君，而礼不使也。禽兽以力为政，彊者犯弱，故日易主，今君去礼，则是禽兽也。群臣以力为政，彊者犯弱，而日易主，君将安立矣！凡人之所以贵于禽兽者，以有礼也；故诗曰：&lsquo;人而无礼，胡不遄死。&rsquo;礼不可无也。&rdquo;</p>
<p>公湎而不听。少间，公出，晏子不起，公入，不起；交举则先饮。公怒，色变，抑手疾视曰：&ldquo;向者夫子之教寡人无礼之不可也，寡人出入不起，交举则先饮，礼也？&rdquo;</p>
<p>晏子避席再拜稽首而请曰：&ldquo;婴敢与君言而忘之乎？臣以致无礼之实也。君若欲无礼，此是已！&rdquo;</p>
<p>公曰：&ldquo;若是，孤之罪也。夫子就席，寡人闻命矣。&rdquo;</p>
<p>觞三行，遂罢酒。盖是后也，饬法修礼以治国政，而百姓肃也。</p>
<p>景公饮酒酲三日而后发晏子谏第三</p>
<p>景公饮酒，酲，三日而后发。</p>
<p>晏子见曰：&ldquo;君病酒乎？&rdquo;</p>
<p>公曰：&ldquo;然。&rdquo;</p>
<p>晏子曰：&ldquo;古之饮酒也，足以通气合好而已矣。故男不群乐以妨事，女不群乐以妨功。男女群乐者，周觞五献，过之者诛。君身服之，故外无怨治，内无乱行。今一日饮酒，而三日寝之，国治怨乎外，左右乱乎内。以刑罚自防者，劝乎为非；以赏誉自劝者，惰乎为善；上离德行，民轻赏罚，失所以为国矣。愿君节之也！&rdquo;</p>
<p>景公饮酒七日不纳弦章之言晏子谏第四</p>
<p>景公饮酒，七日七夜不止。</p>
<p>弦章谏曰：&ldquo;君欲饮酒七日七夜，章愿君废酒也！不然，章赐死。&rdquo;</p>
<p>晏子入见，公曰：&ldquo;章谏吾曰：&lsquo;愿君之废酒也！不然，章赐死。&rsquo;如是而听之，则臣为制也；不听，又爱其死。&rdquo;</p>
<p>晏子曰：&ldquo;幸矣章遇君也！令章遇桀纣者，章死久矣。&rdquo;</p>
<p>于是公遂废酒。</p>
<p>景公饮酒不恤天灾致能歌者晏子谏第五</p>
<p>景公之时，霖雨十有七日。公饮酒，日夜相继。晏子请发粟于民，三请，不见许。公命柏遽巡国，致能歌者。</p>
<p>晏子闻之，不说，遂分家粟于氓，致任器于陌，徒行见公曰：&ldquo;十有七日矣！怀宝乡有数十，饥氓里有数家，百姓老弱，冻寒不得短褐，饥饿不得糟糠，敝撤无走，四顾无告。而君不恤，日夜饮酒，令国致乐不已，马食府粟，狗餍刍豢，三保之妾，俱足粱肉。狗马保妾，不已厚乎？民氓百姓，不亦薄乎？故里穷而无告，无乐有上矣；饥饿而无告，无乐有君矣。婴奉数之筴，以随百官之吏，民饥饿穷约而无告，使上婬湎失本而不恤，婴之罪大矣。&rdquo;</p>
<p>再拜稽首，请身而去，遂走而出。公从之，兼于涂而不能逮，令趣驾追晏子，其家，不及。粟米尽于氓，任器存于陌，公驱及之康内。</p>
<p>公下车从晏子曰：&ldquo;寡人有罪，夫子倍弃不援，寡人不足以有约也，夫子不顾社稷百姓乎？愿夫子之幸存寡人，寡人请奉齐国之粟米财货，委之百姓，多寡轻重，惟夫子之令。&rdquo;</p>
<p>遂拜于途。晏子乃返，命禀巡氓，家有布缕之本而绝食者，使有终月之委；绝本之家，使有期年之食，无委积之氓，与之薪橑，使足以毕霖雨。令柏巡氓，家室不能御者，予之金；巡求氓寡用财乏者，死三日而毕，后者若不用令之罪。</p>
<p>公出舍，损肉撤酒，马不食府粟，狗不食□肉，辟拂嗛齐，酒徒减赐。三日，吏告毕上：贫氓万七千家，用粟九十七万钟，薪橑万三千乘；怀宝二千七百家，用金三千。公然后就内退食，琴瑟不张，钟鼓不陈。晏子请左右与可令歌舞足以留思虞者退之，辟拂三千，谢于下陈，人待三，士待四，出之关外也。</p>
<p>景公夜听新乐而不朝晏子谏第六</p>
<p>晏子朝，杜扃望羊待于朝。</p>
<p>晏子曰：&ldquo;君奚故不朝？&rdquo;</p>
<p>对曰：&ldquo;君夜发不可以朝。&rdquo;</p>
<p>晏子曰：&ldquo;何故？&rdquo;</p>
<p>对曰：&ldquo;梁丘据扃入歌人虞，变齐音。&rdquo;</p>
<p>晏子退朝，命宗祝修礼而拘虞，公闻之而怒曰：&ldquo;何故而拘虞？&rdquo;</p>
<p>晏子曰：&ldquo;以新乐婬君。&rdquo;</p>
<p>公曰：&ldquo;诸侯之事，百官之政，寡人愿以请子。酒醴之味，金石之声，愿夫子无与焉。夫乐，何必夫故哉？&rdquo;</p>
<p>对曰：&ldquo;夫乐亡而礼从之，礼亡而政从之，政亡而国从之。国衰，臣惧君之逆政之行。有歌，纣作北里，幽厉之声，顾夫婬以鄙而偕亡。君奚轻变夫故哉？&rdquo;</p>
<p>公曰：&ldquo;不幸有社稷之业，不择言而出之，请受命矣。&rdquo;</p>
<p>景公燕赏无功而罪有司晏子谏第七</p>
<p>景公燕赏于国内，万钟者三，千钟者五，令三出，而职计莫之从。公怒，令免职计，令三出，而士师莫之从。</p>
<p>公不说。晏子见，公谓晏子曰：&ldquo;寡人闻君国者，爱人则能利之，恶人则能疏之。今寡人爱人不能利，恶人不能疏，失君道矣。&rdquo;</p>
<p>晏子曰：&ldquo;婴闻之，君正臣从谓之顺，君僻臣从谓之逆。今君赏谗谀之民，而令吏必从，则是使君失其道，臣失其守也。先王之立爱，以劝善也，其立恶，以禁暴也。昔者三代之兴也，利于国者爱之，害于国者恶之，故明所爱而贤良众，明所恶而邪僻灭，是以天下治平，百姓和集。及其衰也，行安简易，身安逸乐，顺于己者爱之，逆于己者恶之，故明所爱而邪僻繁，明所恶而贤良灭，离散百姓，危覆社稷。君上不度圣王之兴，而下不观惰君之衰，臣惧君之逆政之行，有司不敢争，以覆社稷，危宗庙。&rdquo;</p>
<p>公曰：&ldquo;寡人不知也，请从士师之策。&rdquo;</p>
<p>国内之禄，所收者三也。</p>
<p>景公信用谗佞赏罚失中晏子谏第八</p>
<p>景公信用谗佞，赏无功，罚不辜。</p>
<p>晏子谏曰：&ldquo;臣闻明君望圣人而信其教，不闻听谗佞以诛赏。今与左右相说颂也，曰：&lsquo;比死者勉为乐乎！吾安能为仁而愈黥民耳矣！&rsquo;故内宠之妾，迫夺于国，外宠之臣，矫夺于鄙，执法之吏，并荷百姓。民愁苦约病，而奸驱尤佚，隐情奄恶，蔽谄其上，故虽有至圣大贤，岂能胜若谗哉！是以忠臣之常有灾伤也。臣闻古者之士，可与得之，不可与失之；可与进之，不可与退之。臣请逃之矣。&rdquo;</p>
<p>遂鞭马而出。公使韩子休追之，曰：&ldquo;孤不仁，不能顺教，以至此极，夫子休国焉而往，寡人将从而后。&rdquo;</p>
<p>晏子遂鞭马而返。其仆曰：&ldquo;向之去何速？今之返又何速？&rdquo;</p>
<p>晏子曰：&ldquo;非子之所知也，公之言至矣。&rdquo;</p>
<p>景公爱嬖妾随其所欲晏子谏第九</p>
<p>翟王子羡臣于景公，以重驾，公观之而不说也。</p>
<p>嬖人婴子欲观之，公曰：&ldquo;及晏子寝病也。&rdquo;</p>
<p>居囿中台上以观之，婴子说之，因为之请曰： &ldquo;厚禄之！&rdquo;</p>
<p>公许诺。晏子起病而见公，公曰：&ldquo;翟王子羡之驾，寡人甚说之，请使之示乎？&rdquo;</p>
<p>晏子曰：&ldquo;驾御之事，臣无职焉。&rdquo;</p>
<p>公曰：&ldquo;寡人一乐之，是欲禄之以万钟，其足乎？&rdquo;</p>
<p>对曰：&ldquo;昔卫士东野之驾也，公说之，婴子不说，公曰不说，遂不观。今翟王子羡之驾也，公不说，婴子说，公因说之；为请，公许之，则是妇人为制也。且不乐治人，而乐治马，不厚禄贤人，而厚禄御夫。昔者先君桓公之地狭于今，修法治，广政教，以霸诸侯。今君，一诸侯无能亲也，岁凶年饥，道途死者相望也。君不此忧耻，而惟图耳目之乐，不修先君之功烈，而惟饰驾御之伎，则公不顾民而忘国甚矣。且诗曰：&lsquo;载骖载驷，君子所诫。&rsquo;夫驾八，固非制也，今又重此，其为非制也，不滋甚乎！且君苟美乐之，国必众为之，田猎则不便，道行致远则不可，然而用马数倍，此非御下之道也。婬于耳目，不当民务，此圣王之所禁也。君苟美乐之，诸侯必或效我，君无厚德善政以被诸侯，而易之以僻，此非所以子民、彰名、致远、亲邻国之道也。且贤良废灭，孤寡不振，而听嬖妾以禄御夫以蓄怨，与民为雠之道也。诗曰：&lsquo;哲夫成城，哲妇倾城。&rsquo;今君不免成城之求，而惟倾城之务，国之亡日至矣。君其图之！&rdquo;</p>
<p>公曰：&ldquo;善。&rdquo;</p>
<p>遂不复观，乃罢归翟王子羡，而疏嬖人婴子。</p>
<p>景公敕五子之傅而失言晏子谏第十</p>
<p>景公有男子五人，所使傅之者，皆有车百乘者也，晏子为一焉。</p>
<p>公召其傅曰：&ldquo;勉之！将以而所傅为子。&rdquo;</p>
<p>及晏子，晏子辞曰：&ldquo;君命其臣，据其肩以尽其力，臣敢不勉乎！今有之家，此一国之权臣也，人人以君命命之曰：&lsquo;将以而所傅为子，&rsquo;此离树别党，倾国之道也，婴不敢受命，愿君图之！&rdquo;</p>
<p>景公欲废适子陽生而立荼晏子谏第十一</p>
<p>淳于人纳女于景公，生孺子荼，景公爱之。诸臣谋欲废公子陽生而立荼，公以告晏子。</p>
<p>晏子曰：&ldquo;不可。夫以贱匹贵，国之害也；置大立少，乱之本也。夫陽生，生而长，国人戴之，君其勿易！夫服位有等，故贱不陵贵；立子有礼，故孽不乱宗。愿君教荼以礼而勿陷于邪，导之以义而勿湛于利。长少行其道，宗孽得其伦。夫陽生敢毋使荼餍粱肉之味，玩金石之声，而有患乎？废长立少，不可以教下；尊孽卑宗，不可以利所爱。长少无等，宗孽无别，是设贼树奸之本也。君其图之！古之明君，非不知繁乐也，以为乐婬则哀，非不知立爱也，以为义失则忧。是故制乐以节，立子以道。若夫恃谗谀以事君者，不足以责信。今君用谗人之谋，听乱夫之言也，废长立少；臣恐后人之有因君之过以资其邪，废少而立长以成其利者。君其图之！ &rdquo;</p>
<p>公不听。景公没，田氏杀君荼，立陽生；杀陽生，立简公；杀简公而取齐国。</p>
<p>景公病久不愈欲诛祝史以谢晏子谏第十二</p>
<p>景公疥且疟，期年不已。召会谴、梁丘据、晏子而问焉，曰：&ldquo;寡人之病病矣，使史固与祝佗巡山川宗庙，牺牲珪璧，莫不备具，数其常多先君桓公，桓公一则寡人再。病不已，滋甚，予欲杀二子者以说于上帝，其可乎？&rdquo;</p>
<p>会谴、梁丘据曰：&ldquo;可。&rdquo;</p>
<p>晏子不对。</p>
<p>公曰：&ldquo;晏子何如？&rdquo;</p>
<p>晏子曰：&ldquo;君以祝为有益乎？&rdquo;</p>
<p>公曰：&ldquo;然。&rdquo;</p>
<p>&ldquo;若以为有益，则诅亦有损也。君疏辅而远拂，忠臣拥塞，谏言不出。臣闻之，近臣嘿，远臣喑，众口铄金。今自聊摄以东，姑尤以西者，此其人民众矣，百姓之咎怨诽谤，诅君于上帝者多矣。一国诅，两人祝，虽善祝者不能胜也。且夫祝直言情，则谤吾君也；隐匿过，则欺上帝也。上帝神，则不可欺；上帝不神，祝亦无益。愿君察之也。不然，刑无罪，夏商所以灭也。&rdquo;</p>
<p>公曰：&ldquo;善解余惑，加冠！&rdquo;</p>
<p>命会谴毋治齐国之政，梁丘据毋治宾客之事，兼属之乎晏子。晏子辞，不得命，受相退，把政，改月而君病悛。</p>
<p>公曰：&ldquo;昔吾先君桓公，以管子为有力，邑狐与谷，以共宗庙之鲜，赐其忠臣，则是多忠臣者。子今忠臣也，寡人请赐子州款。&rdquo;</p>
<p>辞曰：&ldquo;管子有一美，婴不如也；有一恶，婴不忍为也，其宗庙之养鲜也。&rdquo;</p>
<p>终辞而不受。</p>
<p>景公怒封人之祝不逊晏子谏第十三</p>
<p>景公游于麦丘，问其封人曰：&ldquo;年几何矣？&rdquo;</p>
<p>对曰：&ldquo;鄙人之年八十五矣。&rdquo;</p>
<p>公曰： &ldquo;寿哉！子其祝我。&rdquo;</p>
<p>封人曰：&ldquo;使君之年长于胡，宜国家。&rdquo;</p>
<p>公曰：&ldquo;善哉！子其复之。&rdquo;</p>
<p>曰：&ldquo;使君之嗣，寿皆若鄙臣之年。&rdquo;</p>
<p>公曰：&ldquo;善哉！子其复之。&rdquo;</p>
<p>封人曰：&ldquo;使君无得罪于民。 &rdquo;</p>
<p>公曰：&ldquo;诚有鄙民得罪于君则可，安有君得罪于民者乎？&rdquo;</p>
<p>晏子谏曰：&ldquo;君过矣！彼疏者有罪，戚者治之，贱者有罪，贵者治之；君得罪于民，谁将治之？敢问：桀纣，君诛乎，民诛乎，&rdquo;</p>
<p>公曰：&ldquo;寡人固也。&rdquo;</p>
<p>于是赐封人麦丘以为邑。</p>
<p>景公欲使楚巫致五帝以明德晏子谏第十四</p>
<p>楚巫微导裔款以见景公，侍坐三日，景公说之。</p>
<p>楚巫曰：&ldquo;公，明神之主，帝王之君也。公即位有七年矣，事未大济者，明神未至也。请致五帝，以明君德。&rdquo;</p>
<p>景公再拜稽首。</p>
<p>楚巫曰：&ldquo;请巡国郊以观帝位。&rdquo;</p>
<p>至于牛山而不敢登，曰：&ldquo;五帝之位，在于国南，请斋而后登之。 &rdquo;</p>
<p>公命百官供斋具于楚巫之所，裔款视事。</p>
<p>晏子闻之而见于公曰：&ldquo;公令楚巫斋牛山乎？&rdquo;</p>
<p>公曰：&ldquo;然。致五帝以明寡人之德，神将降福于寡人，其有所济乎？&rdquo;</p>
<p>晏子曰：&ldquo;君之言过矣！古之王者，德厚足以安世，行广足以容众，诸侯戴之，以为君长，百姓归之，以为父母。是故天地四时和而不失，星辰日月顺而不乱，德厚行广，配天象时，然后为帝王之君，明神之主。古者不慢行而繁祭，不轻身而恃巫。今政乱而行僻，而求五帝之明德也？弃贤而用巫，而求帝王之在身也？夫民不苟德，福不苟降，君之帝王，不亦难乎！惜乎！君位之高，所论之卑也。&rdquo;</p>
<p>公曰： &ldquo;裔款以楚巫命寡人曰：&lsquo;试尝见而观焉。&rsquo;寡人见而说之，信其道，行其言。今夫子讥之，请逐楚巫而拘裔款。&rdquo;</p>
<p>晏子曰： &ldquo;楚巫不可出。&rdquo;</p>
<p>公曰：&ldquo;何故？&rdquo;</p>
<p>对曰：&ldquo;楚巫出，诸侯必或受之。公信之，以过于内，不知；出以易诸侯于外，不仁。请东楚巫而拘裔款。&rdquo;</p>
<p>公曰：&ldquo;诺。&rdquo;</p>
<p>故曰：送楚巫于东，而拘裔款于国也。</p>
<p>景公欲祠灵山河伯以祷雨晏子谏第十五</p>
<p>齐大旱逾时，景公召群臣问曰：&ldquo;天不雨久矣，民且有饥色。吾使人卜，云，祟在高山广水。寡人欲少赋敛以祠灵山，可乎？&rdquo;</p>
<p>群臣莫对。晏子进曰：&ldquo;不可！祠此无益也。夫灵山固以石为身，以草木为发，天久不雨，发将焦，身将热，彼独不欲雨乎？祠之无益。 &rdquo;</p>
<p>公曰：&ldquo;不然，吾欲祠河伯，可乎？&rdquo;</p>
<p>晏子曰：&ldquo;不可！河伯以水为国，以鱼鳖为民，天久不雨，泉将下，百川竭，国将亡，民将灭矣，彼独不欲雨乎？祠之何益！&rdquo;</p>
<p>景公曰：&ldquo;今为之柰何？&rdquo;</p>
<p>晏子曰：&ldquo;君诚避宫殿暴露，与灵山河伯共忧，其幸而雨乎！&rdquo;</p>
<p>于是景公出野居暴露，三日，天果大雨，民尽得种时。</p>
<p>景公曰：&ldquo;善哉！晏子之言，可无用乎！其维有德。&rdquo;</p>
<p>景公贪长有国之乐晏子谏第十六</p>
<p>景公将观于淄上，与晏子闲立。</p>
<p>公喟然叹曰：&ldquo;呜呼！使国可长保而传于子孙，岂不乐哉？&rdquo;</p>
<p>晏子对曰：&ldquo;婴闻明王不徒立，百姓不虚至。今君以政乱国，以行弃民久矣，而声欲保之，不亦难乎！婴闻之，能长保国者，能终善者也。诸侯并立，能终善者为长；列士并学，能终善者为师。昔先君桓公，其方任贤而赞德之时，亡国恃以存，危国仰以安，是以民乐其政而世高其德，行远征暴，劳者不疾，驱海内使朝天子，而诸侯不怨。当是时，盛君之行不能进焉。及其卒而衰，怠于德而并于乐，身溺于妇侍而谋因竖刁，是以民苦其政，而世非其行，故身死乎胡宫而不举，虫出而不收。当是时也，桀纣之卒不能恶焉。诗曰：&lsquo;靡不有初，鲜克有终。&rsquo;不能终善者，不遂其君。今君临民若寇雠，见善若避热，乱政而危贤，必逆于众，肆欲于民，而诛虐于下，恐及于身。婴之年老，不能待于君使矣，行不能革，则持节以没世耳。&rdquo;</p>
<p>景公登牛山悲去国而死晏子谏第十七</p>
<p>景公游于牛山，北临其国城而流涕曰：&ldquo;若何堂堂去此而死乎！&rdquo;</p>
<p>艾孔、梁丘据皆从而泣。晏子独笑于旁，公刷涕而顾晏子曰：&ldquo;寡人今日游悲，孔与据皆从寡人而涕泣，子之独笑，何也？&rdquo;</p>
<p>晏子对曰：&ldquo;使贤者常守之，则太公、桓公将常守之矣；使勇者常守之，则庄公、灵公将常守之矣。数君者将守之，则吾君安得此位而立焉？以其迭处之，迭去之，至于君也，而独为之流涕，是不仁也。不仁之君见一，谄谀之臣见二，此臣之所以独窃笑也。&rdquo;</p>
<p>景公游公阜一日有三过言晏子谏第十八</p>
<p>景公出游于公阜，北面望睹齐国曰： &ldquo;呜呼！使古而无死，何如？&rdquo;</p>
<p>晏子曰：&ldquo;昔者上帝以人之殁为善，仁者息焉，不仁者伏焉。若使古而无死，丁公、太公将有齐国，桓、襄、文、武将皆相之，君将戴笠衣褐，执铫耨以蹲行畎亩之中，孰暇患死！&rdquo;</p>
<p>公忿然作色，不说。无几何而梁丘据御六马而来，公曰：&ldquo;是谁也？&rdquo;</p>
<p>晏子曰：&ldquo;据也。&rdquo;</p>
<p>公曰：&ldquo;何如？&rdquo;</p>
<p>曰：&ldquo;大暑而疾驰，甚者马死，薄者马伤，非据孰敢为之！&rdquo;</p>
<p>公曰：&ldquo;据与我和者夫！&rdquo;</p>
<p>晏子曰：&ldquo;此所谓同也，所谓和者，君甘则臣酸，君淡则臣咸。今据也甘君亦甘，所谓同也，安得为和！&rdquo;</p>
<p>公忿然作色，不说。无几何，日暮，公西面望睹彗星，召伯常骞，使禳去之。</p>
<p>晏子曰：&ldquo;不可！此天教也。日月之气，风雨不时，彗星之出，天为民之乱见之，故诏之妖祥，以戒不敬。今君若设文而受谏，谒圣贤人，虽不去彗，星将自亡。今君嗜酒而并于乐，政不饰而宽于小人，近谗好优，恶文而疏圣贤人，何暇在彗！茀又将见矣。&rdquo;</p>
<p>公忿然作色，不说。</p>
<p>及晏子卒，公出，背而泣曰：&ldquo;呜呼！昔者从夫子而游公阜，夫子一日而三责我，今谁责寡人哉！&rdquo;</p>
<p>景公游寒涂不恤死胔晏子谏第十九</p>
<p>景公出游于寒涂，睹死胔，默然不问。</p>
<p>晏子谏曰：&ldquo;昔吾先君桓公出游，睹饥者与之食，睹疾者与之财，使令不劳力，籍敛不费民。先君将游，百姓皆说曰：&lsquo;君当幸游吾乡乎！&rsquo; 今君游于寒涂，据四十里之氓，殚财不足以奉敛，尽力不能周役民氓，饥寒冻馁，死胔相望，而君不问，失君道矣。财屈力竭，下无以亲上；骄泰奢侈，上无以亲下。上下交离，君臣无亲，此三代之所以衰也。今君行之，婴惧公族之危，以为异姓之福也。&rdquo;</p>
<p>公曰：&ldquo;然！为上而忘下，厚藉敛而忘民，吾罪大矣。&rdquo;</p>
<p>于是敛死胔，发粟于民，据四十里之氓不服政其年，公三月不出游。</p>
<p>景公衣狐白裘不知天寒晏子谏第二十</p>
<p>景公之时，雨雪三日而不霁。公被狐白之裘，坐堂侧陛。</p>
<p>晏子入见，立有间，公曰：&ldquo;怪哉！雨雪日而天不寒。&rdquo;</p>
<p>晏子对曰：&ldquo;天不寒乎？&rdquo;</p>
<p>公笑。晏子曰：&ldquo;婴闻古之贤君饱而知人之饥，温而知人之寒，逸而知人之劳。今君不知也。&rdquo;</p>
<p>公曰：&ldquo;善！寡人闻命矣。&rdquo;</p>
<p>乃令出裘发粟，与饥寒。令所睹于涂者，无问其乡；所睹于里者，无问其家；循国计数，无言其名。士既事者兼月，疾者兼岁。</p>
<p>孔子闻之曰：&ldquo;晏子能明其所欲，景公能行其所善也。&rdquo;</p>
<p>景公异荧惑守虚而不去晏子谏第二十一</p>
<p>景公之时，荧惑守于虚，期年不去。</p>
<p>公异之，召晏子而问曰：&ldquo;吾闻之，人行善者天赏之，行不善者天殃之。荧惑，天罚也，今留虚，其孰当之？&rdquo;</p>
<p>晏子曰：&ldquo;齐当之。&rdquo;</p>
<p>公不说，曰：&ldquo; 天下大国十二，皆曰诸侯，齐独何以当？ &rdquo;</p>
<p>晏子曰：&ldquo;虚，齐野也。且天之下殃，固干富彊，为善不用，出政不行，贤人使远，谗人反昌，百姓疾怨，自为祈祥，录录彊食，进死何伤！是以列舍无次，变星有芒，荧惑回逆，孽星在旁，有贤不用，安得不亡！&rdquo;</p>
<p>公曰：&ldquo;可去乎？&rdquo;</p>
<p>对曰：&ldquo;可致者可去，不可致者不可去。&rdquo;</p>
<p>公曰：&ldquo;寡人为之若何？&rdquo;</p>
<p>对曰： &ldquo;盍去冤聚之狱，使反田矣；散百官之财，施之民矣；振孤寡而敬老人矣。夫若是者，百恶可去，何独是孽乎！&rdquo;</p>
<p>公曰：&ldquo;善。&rdquo;</p>
<p>行之三月，而荧惑迁。</p>
<p>景公将伐宋瞢二丈夫立而怒晏子谏第二十二</p>
<p>景公举兵将伐宋，师过泰山，公瞢见二丈夫立而怒，其怒甚盛。公恐，觉，辟门召占瞢者，至。</p>
<p>公曰：&ldquo;今夕吾瞢二丈夫立而怒，不知其所言，其怒甚盛，吾犹识其状，识其声。&rdquo;</p>
<p>占瞢者曰：&ldquo;师过泰山而不用事，故泰山之神怒也。请趣召祝史祠乎泰山则可。&rdquo;</p>
<p>公曰：&ldquo;诺。&rdquo;</p>
<p>明日，晏子朝见，公告之如占瞢之言也。公曰：&ldquo;占瞢者之言曰：&lsquo;师过泰山而不用事，故泰山之神怒也。&rsquo;今使人召祝史祠之。&rdquo;</p>
<p>晏子俯有间，对曰：&ldquo;占瞢者不识也，此非泰山之神，是宋之先汤与伊尹也。&rdquo;</p>
<p>公疑，以为泰山神。</p>
<p>晏子曰：&ldquo;公疑之，则婴请言汤伊尹之状也。汤质皙而长，颜以髯，兑上丰下，倨身而扬声。&rdquo;</p>
<p>公曰：&ldquo;然，是已。&rdquo;</p>
<p>&ldquo;伊尹黑而短，蓬而髯，丰上兑下，偻身而下声。&rdquo;</p>
<p>公曰：&ldquo;然，是已。今若何？&rdquo;</p>
<p>晏子曰：&ldquo;夫汤、太甲、武丁、祖乙，天下之盛君也，不宜无后。今惟宋耳，而公伐之，故汤伊尹怒，请散师以平宋。&rdquo;</p>
<p>景公不用，终伐宋。</p>
<p>晏子曰：&ldquo;伐无罪之国，以怒明神，不易行以续蓄，进师以近过，非婴所知也。师若果进，军必有殃。&rdquo;</p>
<p>军进再舍，鼓毁将殪。公乃辞乎晏子，散师，不果伐宋。</p>
<p>景公从畋十八日不返国晏子谏第二十三</p>
<p>景公畋于署梁，十有八日而不返。晏子自国往见公。比至，衣冠不正，不革衣冠，望游而驰。</p>
<p>公望见晏子，下而急带曰：&ldquo;夫子何为遽？国家无有故乎？ &rdquo;</p>
<p>晏子对曰：&ldquo;不亦急也！虽然，婴愿有复也。国人皆以君为安野而不安国，好兽而恶民，毋乃不可乎？&rdquo;</p>
<p>公曰：&ldquo;何哉？吾为夫妇狱讼之不正乎？则泰士子牛存矣；为社稷宗庙之不享乎？则泰祝子游存矣；为诸侯宾客莫之应乎？则行人子羽存矣；为田野之不僻，仓库之不实？则申田存焉；为国家之有余不足聘乎？则吾子存矣。寡人之有五子，犹心之有四支，心有四支，故心得佚焉。今寡人有五子，故寡人得佚焉，岂不可哉！&rdquo;</p>
<p>晏子对曰：&ldquo;婴闻之，与君言异。若乃心之有四支，而心得佚焉，可；得令四支无心，十有八日；不亦久乎！&rdquo;</p>
<p>公于是罢畋而归。</p>
<p>景公欲诛骇鸟野人晏子谏第二十四</p>
<p>景公射鸟，野人骇之。公怒，令吏诛之。</p>
<p>晏子曰：&ldquo;野人不知也。臣闻赏无功谓之乱，罪不知谓之虐。两者，先王之禁也；以飞鸟犯先王之禁，不可！今君不明先王之制，而无仁义之心，是以从欲而轻诛。夫鸟兽，固人之养也，野人骇之，不亦宜乎！&rdquo;</p>
<p>公曰：&ldquo;善！自今已后，弛鸟兽之禁，无以苛民也。&rdquo;</p>
<p>景公所爱马死欲诛圉人晏子谏第二十五</p>
<p>景公使圉人养所爱马，暴死，公怒，令人操刀解养马者。</p>
<p>是时晏子侍前，左右执刀而进，晏子止而问于公曰：&ldquo;尧舜支解人，从何躯始？&rdquo;</p>
<p>公矍然曰：&ldquo;从寡人始。&rdquo;</p>
<p>遂不支解。公曰：&ldquo;以属狱。&rdquo;</p>
<p>晏子曰：&ldquo;此不知其罪而死，臣为君数之，使知其罪，然后致之狱。&rdquo;</p>
<p>公曰：&ldquo;可。&rdquo;</p>
<p>晏子数之曰： &ldquo;尔罪有三：公使汝养马而杀之，当死罪一也；又杀公之所最善马，当死罪二也；使公以一马之故而杀人，百姓闻之必怨吾君，诸侯闻之必轻吾国，汝杀公马，使怨积于百姓，兵弱于邻国，汝当死罪三也。今以属狱。&rdquo;</p>
<p>公喟然叹曰：&ldquo;夫子释之！夫子释之！勿伤吾仁也。&rdquo;</p> </div>
<ul class="pagelist" id="pagelist">
  <span class="todown1"><a class='pagedaohang pagedaohang1'>【第一篇】</a></span><span class="tomenu"><a href="https://aaoe.github.io/confucianism/yanzichunqiu/" title="晏子春秋" class="returnIndex">【回目录】</a>
</span><span class="toup1"><a href='https://aaoe.github.io/confucianism/yanzichunqiu/35203.html' class='pagedaohang'>【下一篇】<i>：</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/confucianism/shangshu1/" target="_blank">尚书<i>></i></a>  <a href="https://aaoe.github.io/confucianism/zhuangzijiangji/" target="_blank">庄子讲记<i>></i></a>  <a href="https://aaoe.github.io/confucianism/huashuozhongyong/" target="_blank">话说中庸<i>></i></a>  <a href="https://aaoe.github.io/confucianism/daodejingshiyi/" target="_blank">道德经释义<i>></i></a>  <a href="https://aaoe.github.io/confucianism/daodejingzhiyi/" target="_blank">道德经直译<i>></i></a>  <a href="https://aaoe.github.io/confucianism/daodejingjiedu/" target="_blank">道德经解读<i>></i></a>  <a href="https://aaoe.github.io/confucianism/guiguzibaihuawen/" target="_blank">鬼谷子白话文<i>></i></a>  <a href="https://aaoe.github.io/confucianism/zhongyongbaihuawen/" target="_blank">中庸白话文<i>></i></a>  <a href="https://aaoe.github.io/confucianism/kongzijiayu/" target="_blank">孔子家语<i>></i></a>  <a href="https://aaoe.github.io/confucianism/lunyubiecai/" target="_blank">论语别裁<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>

</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>