<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>晏子春秋_08卷 外篇(下)</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/zhuzibaijia/yanzichunqiu/">晏子春秋</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'>主页</a> > <a href='https://aaoe.github.io/classic/'>诸子百家</a> > <a href='https://aaoe.github.io/zhuzibaijia/'>诸子百家</a> > <a href='https://aaoe.github.io/zhuzibaijia/yanzichunqiu/'>晏子春秋</a> > </div>
<div class="kind">
  <h1 class="h11">08卷 外篇(下)</h1>
</div>
<ul class="pagelist" id="pagelist">
  <span class="todown1"><a href='https://aaoe.github.io/zhuzibaijia/yanzichunqiu/35198.html' class='pagedaohang'>【上一篇】<i>:</i></a></span><span class="tomenu"><a href="https://aaoe.github.io/zhuzibaijia/yanzichunqiu/" title="晏子春秋" class="returnIndex">【回目录】</a>
</span><span class="toup1"><a class='pagedaohang pagedaohang1'>【最后一篇】</a></span>
</ul>
<div class="articleContent" id="articleContent"> <p>仲尼见景公景公欲封之晏子以为不可第一</p>
<p>仲尼之齐，见景公，景公说之，欲封之以尔稽，以告晏子。</p>
<p>晏子对曰：&ldquo;不可。彼浩裾自顺，不可以教下；好乐缓于民，不可使亲治；立命而建事，不可守职；厚葬破民贫国，久丧道哀费日，不可使子民；行之难者在内，而传者无其外，故异于服，勉于容，不可以道众而驯百姓。自大贤之灭，周室之卑也，威仪加多，而民行滋薄；声乐繁充，而世德滋衰。今孔丘盛声乐以侈世，饰弦歌鼓舞以聚徒，繁登降之礼，趋翔之节以观众，博学不可以仪世，劳思不可以补民，兼寿不能殚其教，当年不能究其礼，积财不能赡其乐，繁饰邪术以营世君，盛为声乐以婬愚其民。其道也，不可以示世；其教也，不可以导民。今欲封之，以移齐国之俗，非所以导众存民也？。&rdquo;</p>
<p>公曰：&ldquo;善。&rdquo;</p>
<p>于是厚其礼而留其封，敬见不问其道，仲尼迺行。</p>
<p>景公上路寝闻哭声问梁丘据晏子对第二</p>
<p>景公上路寝，闻哭声。曰：&ldquo;吾若闻哭声，何为者也？&rdquo;</p>
<p>梁丘据对曰：&ldquo;鲁孔丘之徒鞠语者也。明于礼乐，审于服丧，其母死，葬埋甚厚，服丧三年，哭泣甚疾。&rdquo;</p>
<p>公曰：&ldquo;岂不可哉！&rdquo;而色说之。</p>
<p>晏子曰：&ldquo;古者圣人，非不知能繁登降之礼，制规矩之节，行表缀之数以教民，以为烦人留日，故制礼不羡于便事；非不知能扬干戚钟鼓竽瑟以劝众也，以为费财留工，故制乐不羡于和民；非不知能累世殚国以奉死，哭泣处哀以持久也，而不为者，知其无补死者而深害生者，故不以导民。今品人饰礼烦事，羡乐婬民，崇死以害生，三者，圣王之所禁也。贤人不用，德毁俗流，故三邪得行于世。是非贤不肖杂，上妄说邪，故好恶不足以导众。此三者，路世之政，道事之教也。公曷为不察，声受而色说之？&rdquo;</p>
<p>仲尼见景公景公曰先生奚不见寡人宰乎第三</p>
<p>仲尼游齐，见景公。</p>
<p>景公曰：&ldquo;先生奚不见寡人宰乎？&rdquo;</p>
<p>仲尼对曰：&ldquo;臣闻晏子事三君而得顺焉，是有三心，所以不见也。&rdquo;</p>
<p>仲尼出，景公以其言告晏子，晏子对曰：&ldquo;不然！婴为三心，三君为一心故，三君皆欲其国之安，是以婴得顺也。婴闻之，是而非之，非而是之，犹非也。孔丘必据处此一心矣。&rdquo;</p>
<p>仲尼之齐见景公而不见晏子子贡致问第四</p>
<p>仲尼之齐，见景公而不见晏子。</p>
<p>子贡曰：&ldquo;见君不见其从政者，可乎？&rdquo;</p>
<p>仲尼曰：&ldquo;吾闻晏子事三君而顺焉，吾疑其为人。&rdquo;</p>
<p>晏子闻之，曰：&ldquo;婴则齐之世民也，不维其行，不识其过，不能自立也。婴闻之，有幸见爱，无幸见恶，诽谤为类，声响相应，见行而从之者也。婴闻之，以一心事三君者，所以顺焉；以三心事一君者，不顺焉。今未见婴之行，而非其顺也。婴闻之，君子独立不惭于影，独寝不惭于魂。孔子拔树削迹，不自以为辱；穷陈蔡，不自以为约；非人不得其故，是犹泽人之非斤斧，山人之非网罟也。出之其口，不知其困也，始吾望儒而贵之，今吾望儒而疑之。&rdquo;</p>
<p>仲尼闻之，曰：&ldquo;语有之：言发于尔，不可止于远也；行存于身，不可掩于众也。吾窃议晏子而不中夫人之过，吾罪几矣！丘闻君子过人以为友，不及人以为师。今丘失言于夫子，讥之，是吾师也。&rdquo;</p>
<p>因宰我而谢焉，然仲尼见之。</p>
<p>景公出田顾问晏子若人之众有孔子乎第五</p>
<p>景公出田，寒，故以为浑，犹顾而问晏子曰：&ldquo;若人之众，则有孔子焉乎？&rdquo;</p>
<p>晏子对曰：&ldquo;有孔子焉则无有，若舜焉则婴不识。&rdquo;</p>
<p>公曰：&ldquo;孔子之不逮舜为闲矣，曷为&lsquo;有孔子焉则无有，若舜焉则婴不识&rsquo;？&rdquo;</p>
<p>晏子对曰：&ldquo;是迺孔子之所以不逮舜。孔子行一节者也，处民之中，其过之识，况乎处君之中乎！舜者处民之中，则自齐乎士；处君子之中，则齐乎君子；上与圣人，则固圣人之林也。此迺孔子之所以不逮舜也。&rdquo;</p>
<p>仲尼相鲁景公患之晏子对以勿忧第六</p>
<p>仲尼相鲁，景公患之，谓晏子曰：&ldquo;邻国有圣人，敌国之忧也。今孔子相鲁若何？&rdquo;</p>
<p>晏子对曰：&ldquo;君其勿忧。彼鲁君，弱主也；孔子，圣相也。君不如陰重孔子，设以相齐，孔子彊谏而不听，必骄鲁而有齐，君勿纳也。夫绝于鲁，无主于齐，孔子困矣。&rdquo;</p>
<p>居期年，孔子去鲁之齐，景公不纳，故困于陈蔡之闲。</p>
<p>景公问有臣有兄弟而彊足恃乎晏子对不足恃第七</p>
<p>景公问晏子曰：&ldquo;有臣而彊，足恃乎？&rdquo;</p>
<p>晏子对曰：&ldquo;不足恃。&rdquo;</p>
<p>&ldquo;有兄弟而彊，足恃乎？&rdquo;</p>
<p>晏子对曰： &ldquo;不足恃。&rdquo;</p>
<p>公忿然作色曰：&ldquo;吾今有恃乎？&rdquo;</p>
<p>晏子对曰：&ldquo;有臣而彊，无甚如汤；有兄弟而彊，无甚如桀。汤有弑其君，桀有亡其兄，岂以人为足恃哉，可以无亡也！&rdquo;</p>
<p>景公游牛山少乐请晏子一愿第八</p>
<p>景公游于牛山，少乐，公曰：&ldquo;请晏子一愿。&rdquo;</p>
<p>晏子对曰：&ldquo;不，婴何愿？&rdquo;</p>
<p>公曰：&ldquo;晏子一愿。&rdquo;</p>
<p>对曰：&ldquo;臣愿有君而见畏，有妻而见归，有子而可遗。&rdquo;</p>
<p>公曰：&ldquo;善乎！晏子之愿；载一愿。&rdquo;</p>
<p>晏子对曰：&ldquo;臣愿有君而明，有妻而材，家不贫，有良邻。有君而明，日顺婴之行；有妻而材，则使婴不忘；家不贫，则不愠朋友所识；有良邻，则日见君子：婴之愿也。&rdquo;</p>
<p>公曰：&ldquo;善乎！晏子之愿也。&rdquo;</p>
<p>晏子对曰：&ldquo;臣愿有君而可辅，有妻而可去，有子而可怒。&rdquo;</p>
<p>公曰：&ldquo;善乎！晏子之愿也。&rdquo;</p>
<p>景公为大钟晏子与仲尼柏常骞知将毁第九</p>
<p>景公为大钟，将悬之。晏子、仲尼、柏常骞三人朝，俱曰：&ldquo;钟将毁。&rdquo;</p>
<p>冲之，果毁。公召三子而者问之。</p>
<p>晏子对曰：&ldquo;钟大，不祀先君而以燕，非礼，是以曰钟将毁。&rdquo;</p>
<p>仲尼曰：&ldquo;钟大而悬下，冲之其气下回而上薄，是以曰钟将毁。&rdquo;</p>
<p>柏常骞曰：&ldquo;今庚申，雷日也，音莫胜于雷，是以曰钟将毁也。&rdquo;</p>
<p>田无宇非晏子有老妻晏子对以去老谓之乱第十</p>
<p>田无宇见晏子独立于闺内，有妇人出于室者，发班白，衣缁布之衣而无里裘。</p>
<p>田无宇讥之曰：&ldquo;出于室为何者也？&rdquo;</p>
<p>晏子曰：&ldquo;婴之家也。 &rdquo;</p>
<p>无宇曰：&ldquo;位为中卿，田七十万，何以老为妻？&rdquo;</p>
<p>对曰：&ldquo;婴闻之，去老者，谓之乱；纳少者，谓之婬。且夫见色而忘义，处富贵而失伦，谓之逆道。婴可以有婬乱之行，不顾于伦，逆古之道乎？&rdquo;</p>
<p>工女欲入身于晏子晏子辞不受第十一</p>
<p>有工女讬于晏子之家焉者，曰：&ldquo;婢妾，东廓之野之也。愿得入身，比数于下陈焉。 &rdquo;</p>
<p>晏子曰：&ldquo;乃今日而后自知吾不肖也！古之为政者，士农工商异居，男女有别而不通，故士无邪行，女无婬事。今仆讬国主民，而女欲奔仆，仆必色见而行无廉也。&rdquo;遂不见。</p>
<p>景公欲诛羽人晏子以为法不宜杀第十二</p>
<p>景公盖姣，有羽人视景公僭者。</p>
<p>公谓左右曰：&ldquo;问之，何视寡人之僭也？&rdquo;</p>
<p>羽人对曰：&ldquo;言亦死，而不言亦死，窃姣公也。&rdquo;</p>
<p>公曰：&ldquo;合色寡人也？杀之！&rdquo;</p>
<p>晏子不时而入，见曰：&ldquo;盖闻君有所怒羽人。&rdquo;</p>
<p>公曰：&ldquo;然。色寡人，故将杀之。&rdquo;</p>
<p>晏子对曰：&ldquo;婴闻拒欲不道，恶爱不祥，虽使色君，于法不宜杀也。&rdquo;</p>
<p>公曰：&ldquo;恶然乎！若使沐浴，寡人将使抱背。&rdquo;</p>
<p>景公谓晏子东海之中有水而赤晏子详对第十三</p>
<p>景公谓晏子曰：&ldquo;东海之中，有水而赤，其中有枣，华而不实，何也？&rdquo;</p>
<p>晏子对曰：&ldquo;昔者秦缪公乘龙舟而理天下，以黄布裹烝枣，至东海而捐其布，破黄布，故水赤；烝枣，故华而不实。&rdquo;</p>
<p>公曰：&ldquo;吾详问子何为？&rdquo;</p>
<p>对曰：&ldquo;婴闻之，详问者，亦详对之也。 &rdquo;</p>
<p>景公问天下有极大极细晏子对第十四</p>
<p>景公问晏子曰：&ldquo;天下有极大乎？&rdquo;</p>
<p>晏子对曰：&ldquo;有。足游浮云，背凌苍天，尾偃天闲，跃啄北海，颈尾咳于天地乎！然而漻漻不知六翮之所在。&rdquo;</p>
<p>公曰：&ldquo;天下有极细乎？&rdquo;</p>
<p>晏子对曰：&ldquo;有。东海有虫，巢于□睫，再乳再飞，而□不为惊。臣婴不知其名，而东海渔者命曰焦冥。&rdquo;</p>
<p>庄公图莒国人扰绐以晏子在迺止第十五</p>
<p>庄公阖门而图莒，国人以为有乱也，皆操长兵而立于闾。</p>
<p>公召睢休相而问曰：&ldquo;寡人阖门而图莒，国人以为有乱，皆摽长兵而立于衢闾，柰何？&rdquo;</p>
<p>休相对曰：&ldquo;诚无乱而国以为有，则仁人不存。请令于国，言晏子之在也。&rdquo;</p>
<p>公曰：&ldquo;诺。&rdquo;</p>
<p>以令于国：&ldquo;孰谓国有乱者，晏子在焉。&rdquo;</p>
<p>然后皆散兵而归。</p>
<p>君子曰：&ldquo;夫行不可不务也。晏子存而民心安，此非一日之所为也，所以见于前信于后者。是以晏子立人臣之位，而安万民之心。&rdquo;</p>
<p>晏子死景公驰往哭哀毕而去第十六</p>
<p>晏公游于灾，闻晏子死，公乘侈舆服繁驵驱之。而因为迟，下车而趋；知不若车之遫，则又乘。</p>
<p>比至于国者，四下而趋，行哭而往，伏尸而号，曰：&ldquo; 子大夫日夜责寡人，不遗尺寸，寡人犹且婬泆而不收，怨罪重积于百姓。今天降祸于齐，不加于寡人，而加于夫子，齐国之社稷危矣，百姓将谁告夫！&rdquo;</p>
<p>晏子死景公哭之称莫复陈告吾过第十七</p>
<p>晏子死，景公操玉加于晏子而哭之，涕沾襟。</p>
<p>章子谏曰：&ldquo;非礼也。&rdquo;</p>
<p>公曰：&ldquo;安用礼乎？昔者吾与夫子游于公邑之上，一日而三不听寡人，今其孰能然乎！吾失夫子则亡，何礼之有？&rdquo;</p>
<p>免而哭，哀尽而去。</p>
<p>晏子没左右谀弦章谏景公赐之鱼第十八</p>
<p>晏子没十有七年，景公饮诸大夫酒。公射，出质，堂上唱善，若出一口。公作色太息，播弓矢。</p>
<p>弦章入，公曰：&ldquo;章！自晏子没后，不复闻不善之事。&rdquo;</p>
<p>弦章对曰：&ldquo;君好之，则臣服之；君嗜之，则臣食之。尺蠖食黄则黄，食苍则苍是也。&rdquo;</p>
<p>公曰：&ldquo;善。吾不食谄人以言也。&rdquo;</p>
<p>以鱼五十乘赐弦章，章归，鱼车塞涂，抚其御之手，曰：&ldquo;昔者晏子辞党以正君，故过失不掩之。今诸臣谀以干利，吾若受鱼，是反晏子之义，而顺谄谀之欲。&rdquo;固辞鱼不受。</p>
<p>君子曰：&ldquo;弦章之廉，晏子之遗行也。&rdquo;</p> </div>
<ul class="pagelist" id="pagelist">
  <span class="todown1"><a href='https://aaoe.github.io/zhuzibaijia/yanzichunqiu/35198.html' class='pagedaohang'>【上一篇】<i>:</i></a></span><span class="tomenu"><a href="https://aaoe.github.io/zhuzibaijia/yanzichunqiu/" title="晏子春秋" class="returnIndex">【回目录】</a>
</span><span class="toup1"><a class='pagedaohang pagedaohang1'>【最后一篇】</a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/zhuzibaijia/shangshu1/" target="_blank">尚书<i>></i></a>  <a href="https://aaoe.github.io/zhuzibaijia/zhuangzijiangji/" target="_blank">庄子讲记<i>></i></a>  <a href="https://aaoe.github.io/zhuzibaijia/huashuozhongyong/" target="_blank">话说中庸<i>></i></a>  <a href="https://aaoe.github.io/zhuzibaijia/daodejingshiyi/" target="_blank">道德经释义<i>></i></a>  <a href="https://aaoe.github.io/zhuzibaijia/daodejingzhiyi/" target="_blank">道德经直译<i>></i></a>  <a href="https://aaoe.github.io/zhuzibaijia/daodejingjiedu/" target="_blank">道德经解读<i>></i></a>  <a href="https://aaoe.github.io/zhuzibaijia/guiguzibaihuawen/" target="_blank">鬼谷子白话文<i>></i></a>  <a href="https://aaoe.github.io/zhuzibaijia/zhongyongbaihuawen/" target="_blank">中庸白话文<i>></i></a>  <a href="https://aaoe.github.io/zhuzibaijia/kongzijiayu/" target="_blank">孔子家语<i>></i></a>  <a href="https://aaoe.github.io/zhuzibaijia/lunyubiecai/" target="_blank">论语别裁<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>

</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>