<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>晏子春秋_05卷 内篇杂(上)</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/confucianism/yanzichunqiu/">晏子春秋</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'>主页</a> > <a href='https://aaoe.github.io/classic/'>诸子百家</a> > <a href='https://aaoe.github.io/confucianism/'>儒家典籍</a> > <a href='https://aaoe.github.io/confucianism/yanzichunqiu/'>晏子春秋</a> > </div>
<div class="kind">
  <h1 class="h11">05卷 内篇杂(上)</h1>
</div>
<ul class="pagelist" id="pagelist">
  <span class="todown1"><a href='https://aaoe.github.io/confucianism/yanzichunqiu/35201.html' class='pagedaohang'>【上一篇】<i>:06卷 内篇杂(下)</i></a></span><span class="tomenu"><a href="https://aaoe.github.io/confucianism/yanzichunqiu/" title="晏子春秋" class="returnIndex">【回目录】</a>
</span><span class="toup1"><a href='https://aaoe.github.io/confucianism/yanzichunqiu/35199.html' class='pagedaohang'>【下一篇】<i>：04卷 内篇问(下)</i></a></span>
</ul>
<div class="articleContent" id="articleContent"> <p>庄公不说晏子晏子坐地讼公而归第一</p>
<p>晏子臣于庄公，公不说，饮酒，令召晏子。</p>
<p>晏子至，入门，公令乐人奏歌曰：&ldquo;已哉已哉！寡人不能说也，尔何来为？&rdquo;</p>
<p>晏子入坐，乐人三奏，然后知其谓己也。遂起，北面坐地。</p>
<p>公曰：&ldquo;夫子从席，曷为坐地？&rdquo;</p>
<p>晏子对曰：&ldquo;婴闻讼夫坐地，今婴将与君讼，敢毋坐地乎？婴闻之，众而无义，彊而无礼，好勇而恶贤者，祸必及其身，若公者之谓矣。且婴言不用，愿请身去。&rdquo;</p>
<p>遂趋而归，管籥其家者纳之公，财在外者斥之市。</p>
<p>曰：&ldquo;君子有力于民，则进爵禄，不辞富贵；无力于民而旅食，不恶贫贱。&rdquo;</p>
<p>遂徒行而东，耕于海滨。居数年，果有崔杼之难。</p>
<p>庄公不用晏子晏子致邑而退后有崔氏之祸第二</p>
<p>晏子为庄公臣，言大用，每朝，赐爵益邑；俄而不用，每朝，致邑与爵。爵邑尽，退朝而乘，嘳然而叹，终而笑。</p>
<p>其仆曰：&ldquo;何叹笑相从数也？&rdquo;</p>
<p>晏子曰：&ldquo;吾叹也，哀吾君不免于难；吾笑也，喜吾自得也，吾亦无死矣。&rdquo;</p>
<p>崔杼果弑庄公，晏子立崔杼之门，从者曰：&ldquo;死乎？&rdquo;</p>
<p>晏子曰：&ldquo;独吾君也乎哉！吾死也！&rdquo;</p>
<p>曰：&ldquo;行乎？&rdquo;</p>
<p>曰：&ldquo;独吾罪也乎哉！吾亡也！&rdquo;</p>
<p>曰：&ldquo;归乎？&rdquo;</p>
<p>曰：&ldquo;吾君死，安归！君民者，岂以陵民，社稷是主；臣君者，岂为其口实，社稷是养。故君为社稷死，则死之，为社稷亡，则亡之；若君为己死而为己亡，非其私昵，孰能任之。且人有君而弑之，吾焉得死之？而焉得亡之？将庸何归！&rdquo;</p>
<p>门启而入，崔子曰：&ldquo;子何不死？子何不死？ &rdquo;</p>
<p>晏子曰：&ldquo;祸始，吾不在也；祸终，吾不知也，吾何为死？且吾闻之，以亡为行者，不足以存君；以死为义者，不足以立功。婴岂其婢子也哉！其缢而从之也！&rdquo;</p>
<p>遂袒免，坐，枕君尸而哭，兴，三踊而出。人谓崔子必杀之，崔子曰：&ldquo;民之望也，舍之得民。&rdquo;</p>
<p>崔庆劫齐将军大夫盟晏子不与第三</p>
<p>崔杼既弑庄公而立景公，杼与庆封相之，劫诸将军大夫及显士庶人于太宫之坎上，令无得不盟者。为坛三仞，陷其下，以甲千列环其内外，盟者皆脱剑而入。维晏子不肯，崔杼许之。</p>
<p>有敢不盟者，戟拘其颈，剑承其心，令自盟曰：&ldquo;不与崔庆而与公室者，受其不祥。言不疾，指不至血者死。&rdquo;</p>
<p>所杀七人。次及晏子，晏子奉杯血，仰天叹曰：&ldquo;呜呼！崔子为无道，而弑其君，不与公室而与崔庆者，受此不祥。&rdquo;俛而饮血。</p>
<p>崔子谓晏子曰：&ldquo;子变子言，则齐国吾与子共之；子不变子言，戟既在脰，剑既在心，维子图之也。&rdquo;</p>
<p>晏子曰：&ldquo;劫吾以刃，而失其志，非勇也；回吾以利，而倍其君，非义也。崔子！子独不为夫诗乎！诗云：&lsquo;莫莫葛藟，施于条枚，恺恺君子，求福不回。&rsquo;今婴且可以回而求福乎？曲刃钩之，直兵推之，婴不革矣。&rdquo;</p>
<p>崔杼将杀之，或曰：&ldquo;不可！子以子之君无道而杀之，今其臣有道之士也，又从而杀之，不可以为教矣。&rdquo;</p>
<p>崔子遂舍之。</p>
<p>晏子曰：&ldquo;若大夫为大不仁，而为小仁，焉有中乎！&rdquo;</p>
<p>趋出，授绥而乘。其仆将驰，晏子抚其手曰：&ldquo;徐之！疾不必生，徐不必死，鹿生于野，命县于厨，婴命有系矣。&rdquo;</p>
<p>按之成节而后去。</p>
<p>诗云：&ldquo;彼己之子，舍命不渝。&rdquo;晏子之谓也。</p>
<p>晏子再治阿而见信景公任以国政第四</p>
<p>景公使晏子为东阿宰，三年，毁闻于国。景公不说，召而免之。</p>
<p>晏子谢曰：&ldquo; 婴知婴之过矣，请复治阿，三年而誉必闻于国。&rdquo;</p>
<p>景公不忍，复使治阿，三年而誉闻于国。景公说，召而赏之。</p>
<p>景公问其故，对曰：&ldquo;昔者婴之治阿也，筑蹊径，急门闾之政，而婬民恶之；举俭力孝弟，罚偷窳，而惰民恶之；决狱不避，贵彊恶之；左右所求，法则予，非法则否，而左右恶之；事贵人体不过礼，而贵人恶之。是以三邪毁乎外，二谗毁于内，三年而毁闻乎君也。今臣谨更之，不筑蹊径，而缓门闾之政，而婬民说；不举俭力孝弟，不罚偷窳，而惰民说；决狱阿贵彊，而贵彊说；左右所求言诺，而左右说；事贵人体过礼，而贵人说。是以三邪誉乎外，二谗誉乎内，三年而誉闻于君也。昔者婴之所以当诛者宜赏，今所以当赏者宜诛，是故不敢受。&rdquo;</p>
<p>景公知晏子贤，迺任以国政，三年而齐大兴。</p>
<p>景公恶故人晏子退国乱复召晏子第五</p>
<p>景公与晏子立于曲潢之上，晏子称曰：&ldquo;衣莫若新，人莫若故。&rdquo;</p>
<p>公曰：&ldquo;衣之新也，信善矣，人之故，相知情。&rdquo;</p>
<p>晏子归，负载使人辞于公曰： &ldquo;婴故老耄无能也，请毋服壮者之事。&rdquo;</p>
<p>公自治国，身弱于高国，百姓大乱。公恐，复召晏子。诸侯忌其威，而高国服其政，田畴垦辟，蚕桑豢收之处不足，丝蚕于燕，牧马于鲁，共贡入朝。</p>
<p>墨子闻之曰：&ldquo;晏子知道，景公知穷矣。&rdquo;</p>
<p>齐饥晏子因路寝之役以振民第六</p>
<p>景公之时饥，晏子请为民发粟，公不许，当为路寝之台，晏子令吏重其赁，远其兆，徐其日，而不趋。</p>
<p>三年台成而民振，故上说乎游，民足乎食。</p>
<p>君子曰：&ldquo;政则晏子欲发粟与民而已，若使不可得，则依物而偶于政。&rdquo;</p>
<p>景公欲堕东门之堤晏子谓不可变古第七</p>
<p>景公登东门防，民单服然后上，公曰：&ldquo;此大伤牛马蹄矣，夫何不下六尺哉？&rdquo;</p>
<p>晏子对曰：&ldquo;昔者吾先君桓公，明君也，而管仲贤相也。夫以贤相佐明君，而东门防全也，古者不为，殆有为也。蚤岁溜水至，入广门，即下六尺耳，乡者防下六尺，则无齐矣。夫古之重变古常，此之谓也。&rdquo;</p>
<p>景公怜饥者晏子称治国之本以长其意第八</p>
<p>景公游于寿宫，睹长年负薪者，而有饥色。</p>
<p>公悲之，喟然叹曰：&ldquo;令吏养之！&rdquo;</p>
<p>晏子曰：&ldquo;臣闻之，乐贤而哀不肖，守国之本也。今君爱老，而恩无所不逮，治国之本也。&rdquo;</p>
<p>公笑，有喜色。</p>
<p>晏子曰：&ldquo;圣王见贤以乐贤，见不肖以哀不肖。今请求老弱之不养，鳏寡之无室者，论而共秩焉。&rdquo;</p>
<p>公曰：&ldquo;诺。&rdquo;</p>
<p>于是老弱有养，鳏寡有室。</p>
<p>景公探雀鷇鷇弱反之晏子称长幼以贺第九</p>
<p>景公探雀鷇，鷇弱，反之。晏子闻之，不待时而入见景公。</p>
<p>公汗出惕然，晏子曰：&ldquo; 君何为者也？&rdquo;</p>
<p>公曰：&ldquo;吾探雀鷇，鷇弱，故反之。&rdquo;</p>
<p>晏子逡巡北面再拜而贺曰：&ldquo;吾君有圣王之道矣！&rdquo;</p>
<p>公曰：&ldquo;寡人探雀鷇，鷇弱，故反之，其当圣王之道者何也？&rdquo;</p>
<p>晏子对曰：&ldquo;君探雀鷇，鷇弱，反之，是长幼也。吾君仁爱，曾禽兽之加焉，而况于人乎！此圣王之道也。&rdquo;</p>
<p>景公睹乞儿于涂晏子讽公使养第十</p>
<p>景公睹婴儿有乞于涂者，公曰：&ldquo;是无归矣！&rdquo;</p>
<p>晏子对曰：&ldquo;君存，何为无归？使吏养之，可立而以闻。&rdquo;</p>
<p>景公惭刖跪之辱不朝晏子称直请赏之第十一</p>
<p>景公正昼，被发，乘六马，御妇人以出正闺，刖跪击其马而反之，曰：&ldquo;尔非吾君也。&rdquo;公惭而不朝。</p>
<p>晏子睹裔款而问曰：&ldquo;君何故不朝？&rdquo;</p>
<p>对曰：&ldquo;昔者君正昼，被发，乘六马，御妇人以出正闺，刖跪击其马而反之，曰：&lsquo;尔非吾君也。&rsquo;公惭而反，不果出，是以不朝。&rdquo;</p>
<p>晏子入见。景公曰：&ldquo;昔者寡人有罪，被发，乘六马，以出正闺，刖跪击马而反之，曰：&lsquo;尔非吾君也。&rsquo;寡人以天子大夫之赐，得率百姓以守宗庙，今见戮于刖跪，以辱社稷，吾犹可以齐于诸侯乎？&rdquo;</p>
<p>晏子对曰：&ldquo;君勿恶焉！臣闻下无直辞，上有隐君；民多讳言，君有骄行。古者明君在上，下多直辞；君上好善，民无讳言。今君有失行，刖跪直辞禁之，是君之福也。故臣来庆。请赏之，以明君之好善；礼之，以明君之受谏。&rdquo;</p>
<p>公笑曰：&ldquo;可乎？&rdquo;</p>
<p>晏子曰：&ldquo;可。&rdquo;</p>
<p>于是令刖跪倍资无征，时朝无事也。</p>
<p>景公夜从晏子饮晏子称不敢与第十二</p>
<p>景公饮酒，夜移于晏子，前驱款门曰：&ldquo;君至！&rdquo;</p>
<p>晏子被元端，立于门曰：&ldquo;诸侯得微有故乎？国家得微有事乎？君何为非时而夜辱？&rdquo;</p>
<p>公曰：&ldquo;酒醴之味，金石之声，愿与夫子乐之。&rdquo;</p>
<p>晏子对曰：&ldquo;夫布荐席，陈簠簋者，有人，臣不敢与焉。&rdquo;</p>
<p>公曰：&ldquo;移于司马穣苴之家。&rdquo;</p>
<p>前驱款门，曰：&ldquo;君至！&rdquo;</p>
<p>穣苴介胄操戟立于门曰：&ldquo;诸侯得微有兵乎？大臣得微有叛者乎？君何为非时而夜辱？&rdquo;</p>
<p>公曰：&ldquo;酒醴之味，金石之声，愿与将军乐之。&rdquo;</p>
<p>穣苴对曰：&ldquo;夫布荐席，陈簠簋者，有人，臣不敢与焉。&rdquo;</p>
<p>公曰：&ldquo;移于梁丘据之家。&rdquo;</p>
<p>前驱款门，曰：&ldquo;君至！&rdquo;</p>
<p>梁丘据左操瑟，右挈竽，行歌而出。</p>
<p>公曰：&ldquo;乐哉！今夕吾饮也。微此二子者，何以治吾国；微此一臣者，何以乐吾身。&rdquo;</p>
<p>君子曰：&ldquo;圣贤之君，皆有益友，无偷乐之臣，景公弗能及，故两用之，仅得不亡。&rdquo;</p>
<p>景公使进食与裘晏子对以社稷臣第十三</p>
<p>晏子侍于景公，朝寒，公曰：&ldquo;请进暖食。 &rdquo;</p>
<p>晏子对曰：&ldquo;婴非君奉馈之臣也，敢辞。&rdquo;</p>
<p>公曰：&ldquo;请进服裘。&rdquo;</p>
<p>对曰：&ldquo;婴非君茵席之臣也，敢辞。&rdquo;</p>
<p>公曰：&ldquo;然夫子之于寡人何为者也？ &rdquo;</p>
<p>对曰：&ldquo;婴，社稷之臣也。&rdquo;</p>
<p>公曰：&ldquo;何谓社稷之臣？&rdquo;</p>
<p>对曰：&ldquo;夫社稷之臣，能立社稷，别上下之义，使当其理；制百官之序，使得其宜；作为辞令，可分布于四方。&rdquo;</p>
<p>自是之后，君不以礼，不见晏子。</p>
<p>晏子饮景公止家老敛欲与民共乐第十四</p>
<p>晏子饮景公酒，令器必新，家老曰：&ldquo;财不足，请敛于氓。&rdquo;</p>
<p>晏子曰：&ldquo;止！夫乐者，上下同之。故天子与天下，诸侯与境内，大夫以下各与其僚，无有独乐。今上乐其乐，下伤其费，是独乐者也，不可！&rdquo;</p>
<p>晏子饮景公酒公呼具火晏子称诗以辞第十五</p>
<p>晏子饮景公酒，日暮，公呼具火，晏子辞曰：&ldquo;诗云：&lsquo;侧弁之俄&rsquo;，言失德也。&lsquo;屡舞傞傞&rsquo;，言失容也。&lsquo;既醉以酒，既饱以德，既醉而出，并受其福&rsquo;，宾主之礼也。&lsquo;醉而不出，是谓伐德&rsquo;，宾之罪也。婴已卜其日，未卜其夜。&rdquo;</p>
<p>公曰：&ldquo;善&rdquo;。</p>
<p>一举酒祭之，再拜而出。</p>
<p>曰：&ldquo;岂过我哉，吾讬国于晏子也。以其家货养寡人，不欲其婬侈也，而况与寡人谋国乎！&rdquo;</p>
<p>晋欲攻齐使人往观晏子以礼侍而折其谋第十六</p>
<p>晋平公欲伐齐，使范昭往观焉。</p>
<p>景公觞之，饮酒酣，范昭曰：&ldquo;请君之弃□。&rdquo;</p>
<p>公曰：&ldquo;酌寡人之□，进之于客。&rdquo;</p>
<p>范昭已饮，晏子曰：&ldquo;彻□，更之。&rdquo;</p>
<p>□觯具矣，范昭佯醉，不说而起舞，谓太师曰：&ldquo;能为我调成周之乐乎？吾为子舞之。&rdquo;</p>
<p>太师曰：&ldquo;冥臣不习。&rdquo;</p>
<p>范昭趋而出。景公谓晏子曰：&ldquo;晋，大国也，使人来将观吾政，今子怒大国之使者，将奈何？&rdquo;</p>
<p>晏子曰：&ldquo;夫范昭之为人也，非陋而不知礼也，且欲试吾君臣，故绝之也。&rdquo;</p>
<p>景公谓太师曰：&ldquo; 子何以不为客调成周之乐乎？&rdquo;</p>
<p>太师对曰：&ldquo; 夫成周之乐，天子之乐也，调之，必人主舞之。今范昭人臣，欲舞天子之乐，臣故不为也。 &rdquo;</p>
<p>范昭归以报平公曰：&ldquo;齐未可伐也。臣欲试其君，而晏子识之；臣欲犯其礼，而太师知之。&rdquo;</p>
<p>仲尼闻之曰：&ldquo;夫不出于尊俎之间，而知千里之外，其晏子之谓也。可谓折冲矣！而太师其与焉。&rdquo;</p>
<p>景公问东门无泽年谷而对以冰晏子请罢伐鲁第十七</p>
<p>景公伐鲁，傅许，得东门无泽，公问焉：&ldquo;鲁之年谷何如？&rdquo;</p>
<p>对曰：&ldquo;陰水厥，陽冰厚五寸。&rdquo;</p>
<p>不知，以告晏子。</p>
<p>晏子对曰：&ldquo;君子也。问年谷而对以冰，礼也。陰水厥，陽冰厚五寸者，寒温节，节则刑政平，平则上下和，和则年谷熟。年充众和而伐之，臣恐罢民弊兵，不成君之意。请礼鲁以息吾怨，遣其执，以明吾德。&rdquo;</p>
<p>公曰：&ldquo;善。&rdquo;</p>
<p>迺不伐鲁。</p>
<p>景公使晏子予鲁地而鲁使不尽受第十八</p>
<p>景公予鲁君地，山陰数百社，使晏子致之，鲁使子叔昭伯受地，不尽受也。</p>
<p>晏子曰：&ldquo;寡君献地，忠廉也，曷为不尽受？&rdquo;</p>
<p>子叔昭伯曰：&ldquo;臣受命于君曰：&lsquo;诸侯相见，交让，争处其卑，礼之文也；交委多，争受少，行之实也。礼成文于前，行成章于后，交之所以长久也。&rsquo;且吾闻君子不尽人之欢，不竭人之忠，吾是以不尽受也。&rdquo;</p>
<p>晏子归报公，公喜笑曰：&ldquo;鲁君犹若是乎。&rdquo;</p>
<p>晏子曰：&ldquo; 臣闻大国贪于名，小国贪于实，此诸侯之通患也。今鲁处卑而不贪乎尊，辞实而不贪乎多，行廉不为苟得，道义不为苟合，不尽人之欢，不竭人之忠，以全其交，君之道义，殊于世俗，国免于公患。&rdquo;</p>
<p>公曰：&ldquo;寡人说鲁君，故予之地，今行果若此，吾将使人贺之。&rdquo;</p>
<p>晏子曰：&ldquo;不！君以欢予之地，而贺其辞，则交不亲，而地不为德矣。&rdquo;</p>
<p>公曰：&ldquo;善。&rdquo;</p>
<p>于是重鲁之币，毋比诸侯，厚其礼，毋比宾客。君子于鲁，而后明行廉辞地之可为重名也。</p>
<p>景公游纪得金壶中书晏子因以讽之第十九</p>
<p>景公游于纪，得金壶，乃发视之，中有丹书，曰：&ldquo;食鱼无反，勿乘驽马。&rdquo;</p>
<p>公曰：&ldquo;善哉！知苦言，食鱼无反，则恶其鱢也；勿乘驽马，恶其取道不远也。&rdquo;</p>
<p>晏子对曰：&ldquo;不然。食鱼无反，毋尽民力乎！勿乘驽马，则无置不肖于侧乎！&rdquo;</p>
<p>公曰：&ldquo;纪有书，何以亡也？&rdquo;</p>
<p>晏子对曰：&ldquo;有以亡也。婴闻之，君子有道，悬之闾。纪有此言，注之壶，不亡何待乎！&rdquo;</p>
<p>景公贤鲁昭公去国而自悔晏子谓无及已第二十</p>
<p>鲁昭公弃国走齐，齐公问焉，曰：&ldquo; 君何年之少，而弃国之蚤？奚道至于此乎？&rdquo;</p>
<p>昭公对曰：&ldquo;吾少之时，人多爱我者，吾体不能亲；人多谏我者，吾志不能用；好则内无拂而外无辅，辅拂无一人，谄谀我者甚众。譬之犹秋蓬也，孤其根而美枝叶，秋风一至，根且拔矣。&rdquo;</p>
<p>景公辩其言，以语晏子，曰：&ldquo;使是人反其国，岂不为古之贤君乎？&rdquo;</p>
<p>晏子对曰：&ldquo;不然。夫愚者多悔，不肖者自贤，溺者不问坠，迷者不问路。溺而后问坠，迷而后问路，譬之犹临难而遽铸兵，噎而遽掘井，虽速亦无及已。&rdquo;</p>
<p>景公使鲁有事已仲尼以为知礼第二十一</p>
<p>晏子使鲁，仲尼命门弟子往观。子贡反，报曰：&ldquo;孰谓晏子习于礼乎？夫礼曰：&lsquo;登阶不历，堂上不趋，授玉不跪。&rsquo;今晏子皆反此，孰谓晏子习于礼者？&rdquo;</p>
<p>晏子既已有事于鲁君，退见仲尼，仲尼曰：&ldquo;夫礼，登阶不历，堂上不趋，授玉不跪。夫子反此乎？&rdquo;</p>
<p>晏子曰：&ldquo; 婴闻两槛之闲，君臣有位焉，君行其一，臣行其二。君之来□，是以登阶历堂上趋以及位也。君授玉卑，故跪以下之。且吾闻之，大者不逾闲，小者出入可也。&rdquo;</p>
<p>晏子出，仲尼送之以宾客之礼，不计之义，维晏子为能行之。</p>
<p>晏子之鲁进食有豚亡二肩不求其人第二十二</p>
<p>晏子之鲁，朝食进馈膳，有豚焉。</p>
<p>晏子曰：&ldquo;去其二肩。&rdquo;</p>
<p>昼者进膳，则豚肩不具。</p>
<p>侍者曰：&ldquo;膳豚肩亡。&rdquo;</p>
<p>晏子曰：&ldquo;释之矣。&rdquo;</p>
<p>侍者曰：&ldquo;我能得其人。</p>
<p>晏子曰：&ldquo;止。吾闻之，量功而不量力，则民尽；藏余不分，则民盗。子教我所以改之，无教我求其人也。&rdquo;</p>
<p>曾子将行晏子送之而赠以善言第二十三</p>
<p>曾子将行，晏子送之曰：&ldquo;君子赠人以轩，不若以言。吾请以言之，以轩乎？ &rdquo;</p>
<p>曾子曰：&ldquo;请以言。&rdquo;晏子曰：&ldquo;今夫车轮，山之直木也，良匠揉之，其圆中规，虽有槁暴，不复嬴矣，故君子慎隐揉。和氏之璧，井里之困也，良工修之，则为存国之宝，故君子慎所修。今夫兰本，三年而成，湛之苦酒，则君子不近，庶人不佩；湛之縻醢，而贾匹马矣。非兰本美也，所湛然也。愿子之必求所湛。婴闻之，君子居必择邻，游必就士，择居所以求士，求士所以辟患也。婴闻汩常移质，习俗移性，不可不慎也。&rdquo;</p>
<p>晏子之晋睹齐累越石父解左骖赎之与归第二十四</p>
<p>晏子之晋，至中牟，睹敝冠反裘负刍，息于涂侧者，以为君子也，使人问焉。</p>
<p>曰：&ldquo;子何为者也？&rdquo;</p>
<p>对曰：&ldquo;我越石父者也。&rdquo;</p>
<p>晏子曰：&ldquo;何为至此？&rdquo;</p>
<p>曰：&ldquo;吾为人臣，仆于中牟，见使将归。&rdquo;</p>
<p>晏子曰：&ldquo;何为为至仆？ &rdquo;</p>
<p>对曰：&ldquo;不免冻饿之切吾身，是以为仆也。&rdquo;</p>
<p>晏子曰：&ldquo;为仆几何？&rdquo;</p>
<p>对曰：&ldquo;三年矣。&rdquo;</p>
<p>晏子曰：&ldquo;可得赎乎？&rdquo;</p>
<p>对曰：&ldquo;可。&rdquo;</p>
<p>遂解左骖以赠之，因载而与之俱归。</p>
<p>至舍，不辞而入，越石父怒而请绝，晏子使人应之曰：&ldquo;吾未尝得交夫子也，子为仆三年，吾迺今日睹而赎之，吾于子尚未可乎？子何绝我之暴也。&rdquo;</p>
<p>越石父对之曰：&ldquo;臣闻之，士者诎乎不知己，而申乎知己，故君子不以功轻人之身，不为彼功诎身之理。吾三年为人臣仆，而莫吾知也。今子赎我，吾以子为知我矣；向者子乘，不我辞也，吾以子为忘；今又不辞而入，是与臣我者同矣。我犹且为臣，请鬻于世。&rdquo;</p>
<p>晏子出，见之曰： &ldquo;向者见客之容，而今也见客之意。婴闻之，省行者不引其过，察实者不讥其辞，婴可以辞而无弃乎！婴诚革之。&rdquo;</p>
<p>迺令粪洒改席，尊醮而礼之。</p>
<p>越石父曰：&ldquo;吾闻之，至恭不修途，尊礼不受摈。夫子礼之，仆不敢当也。&rdquo;</p>
<p>晏子遂以为上客。</p>
<p>君子曰：&ldquo;俗人之有功则德，德则骄，晏子有功，免人于厄，而反诎下之，其去俗亦远矣。此全功之道也。&rdquo;</p>
<p>晏子之御感妻言而自抑损晏子荐以为大夫第二十五</p>
<p>晏子为齐相，出，其御之妻从门闲而窥，其夫为相御，拥大盖，策驷马，意气扬扬，甚自得也。既而归，其妻请去。</p>
<p>夫问其故，妻曰：&ldquo;晏子长不满六尺，相齐国，名显诸侯。今者妾观其出，志念深矣，常有以自下者。今子长八尺，迺为人仆御；然子之意，自以为足，妾是以求去也。&rdquo;</p>
<p>其后，夫自抑损。晏子怪而问之，御以实对，晏子荐以为大夫。</p>
<p>泯子午见晏子晏子恨不尽其意第二十六</p>
<p>燕之游士，有泯子午者，南见晏子于齐，言有文章，术有条理，巨可以补国，细可以益晏子者，三百篇。睹晏子，恐慎而不能言。</p>
<p>晏子假之以悲色，开之以礼颜，然后能尽其复也。客退。晏子直席而坐，废朝移时。</p>
<p>在侧者曰：&ldquo;向者燕客侍，夫子胡为忧也？&rdquo;</p>
<p>晏子曰：&ldquo;燕，万乘之国也；齐，千里之涂也。泯子午以万乘之国为不足说，以千里之涂为不足远，则是千万人之上也。且犹不能殚其言于我，况乎齐人之怀善而死者乎！吾所以不得睹者，岂不多矣！然吾失此，何之有也。&rdquo;</p>
<p>晏子乞北郭騷米以养母騷杀身以明晏子之贤第二十七</p>
<p>齐有北郭騷者，结罘罔，捆蒲苇，织履，以养其母，犹不足，踵门见晏子曰：&ldquo;窃说先生之义，愿乞所以养母者。&rdquo;</p>
<p>晏子使人分仓粟府金而遗之，辞金受粟。有闲，晏子见疑于景公，出奔，过北郭騷之门而辞。</p>
<p>北郭騷沐浴而见晏子曰：&ldquo;夫子将焉适？ &rdquo;</p>
<p>晏子曰：&ldquo;见疑于齐君，将出奔。&rdquo;</p>
<p>北郭騷曰：&ldquo;夫子勉之矣！&rdquo;</p>
<p>晏子上车太息而叹曰：&ldquo;婴之亡岂不宜哉！亦不知士甚矣。&rdquo;</p>
<p>晏子行，北郭子召其友而告之曰：&ldquo;吾说晏子之义，而尝乞所以养母者焉。吾闻之，养其亲者身伉其难。今晏子见疑，吾将以身死白之。&rdquo;</p>
<p>着衣冠，令其友操剑，奉笥而从，造于君庭，求复者曰：&ldquo;晏子，天下之贤者也；今去齐国，齐必侵矣。方见国之必侵，不若死，请以头讬白晏子也。&rdquo;</p>
<p>因谓其友曰：&ldquo;盛吾头于笥中，奉以讬。&rdquo;退而自刎。</p>
<p>其友因奉讬而谓复者曰：&ldquo;此北郭子为国故死，吾将为北郭子死。&rdquo;又退而自刎。</p>
<p>景公闻之，大骇，乘驲而自追晏子，及之国郊，请而反之。晏</p>
<p>子不得已而反，闻北郭子之以死白己也，太息而叹曰：&ldquo; 婴之亡，岂不宜哉！亦愈不知士甚矣。&rdquo;</p>
<p>景公欲见高纠晏子辞以禄仕之臣第二十八</p>
<p>景公谓晏子曰：&ldquo;吾闻高纠与夫子游，寡人请见之。&rdquo;</p>
<p>晏子对曰：&ldquo;臣闻之，为地战者，不能成其王；为禄仕者，不能正其君。高纠与婴为兄弟久矣，未尝干婴之行，特禄之臣也，何足以补君乎！&rdquo;</p>
<p>高纠治晏子家不得其俗迺逐之第二十九</p>
<p>高纠事晏子而见逐，高纠曰：&ldquo;臣事夫子三年，无得，而卒见逐，其说何也？&rdquo;</p>
<p>晏子曰：&ldquo;婴之家俗有三，而子无一焉。&rdquo;</p>
<p>纠曰：&ldquo;可得闻乎？&rdquo;</p>
<p>晏子曰：&ldquo;婴之家俗，闲处从容不谈议，则疏；出不相扬美，入不相削行，则不与；通国事无论，骄士慢知者，则不朝也。此三者，婴之家俗，今子是无一焉。故婴非特食馈之长也，是以辞。&rdquo;</p>
<p>晏子居丧逊畣家老仲尼善之第三十</p>
<p>晏子居晏桓子之丧，粗衰，斩，苴绖带，杖，菅屦，食粥，居倚庐，寝苫，枕草。</p>
<p>其家老曰：&ldquo;非大夫丧父之礼也。&rdquo;</p>
<p>晏子曰：&ldquo;唯卿为大夫。&rdquo;</p>
<p>曾子以闻孔子，孔子曰：&ldquo;晏子可谓能远害矣。不以己之是驳人之非，逊辞以避咎，义也夫！&rdquo;</p> </div>
<ul class="pagelist" id="pagelist">
  <span class="todown1"><a href='https://aaoe.github.io/confucianism/yanzichunqiu/35201.html' class='pagedaohang'>【上一篇】<i>:06卷 内篇杂(下)</i></a></span><span class="tomenu"><a href="https://aaoe.github.io/confucianism/yanzichunqiu/" title="晏子春秋" class="returnIndex">【回目录】</a>
</span><span class="toup1"><a href='https://aaoe.github.io/confucianism/yanzichunqiu/35199.html' class='pagedaohang'>【下一篇】<i>：04卷 内篇问(下)</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/confucianism/shangshu1/" target="_blank">尚书<i>></i></a>  <a href="https://aaoe.github.io/confucianism/zhuangzijiangji/" target="_blank">庄子讲记<i>></i></a>  <a href="https://aaoe.github.io/confucianism/huashuozhongyong/" target="_blank">话说中庸<i>></i></a>  <a href="https://aaoe.github.io/confucianism/daodejingshiyi/" target="_blank">道德经释义<i>></i></a>  <a href="https://aaoe.github.io/confucianism/daodejingzhiyi/" target="_blank">道德经直译<i>></i></a>  <a href="https://aaoe.github.io/confucianism/daodejingjiedu/" target="_blank">道德经解读<i>></i></a>  <a href="https://aaoe.github.io/confucianism/guiguzibaihuawen/" target="_blank">鬼谷子白话文<i>></i></a>  <a href="https://aaoe.github.io/confucianism/zhongyongbaihuawen/" target="_blank">中庸白话文<i>></i></a>  <a href="https://aaoe.github.io/confucianism/kongzijiayu/" target="_blank">孔子家语<i>></i></a>  <a href="https://aaoe.github.io/confucianism/lunyubiecai/" target="_blank">论语别裁<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p>Alete Copyright ? <a href="https://aaoe.github.io">俭静书院</a> / All Rights Reserved</p>

</div>
<script>
var _hmt = _hmt || [];
(function() {
var hm = document.createElement("script");
hm.src = "https://hm.ChiBooks.com/hm.js?439e35470defdfe66d70b6886ac84ba3";
var s = document.getElementsByTagName("script")[0];
s.parentNode.insertBefore(hm, s);
})();
</script>

</body>
</html>